<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०५ कर्म-संन्यास-योगः on महाभारते विश्वासटिप्पन्यः</title>
    <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/</link>
    <description>Recent content in &#43;०५ कर्म-संन्यास-योगः on महाभारते विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/index.xml" rel="self" type="application/rss+xml" />
    <item>
      <title>01 सन्न्यासङ् कर्मणाम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/01_sannyAsa~N_karmaN/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/01_sannyAsa~N_karmaN/</guid>
      <description>(सं) विश्वास-प्रस्तुतिः ...{Loading}... +++(अर्जुन उवाच)+++
संन्यासं कर्मणां कृष्ण
पुनर् योगं च शंससि।
यच् छ्रेय एतयोर् एकं
तन्मे ब्रूहि सुनिश्चितम्॥5.1॥
(सं) मूलम् ...{Loading}... अर्जुन उवाच
संन्यासं कर्मणां कृष्ण पुनर्योगं च शंससि।
यच्छ्रेय एतयोरेकं तन्मे ब्रूहि सुनिश्चितम्।।5.1।।
रामानुज-सम्प्रदायः (सं) रामानुजः मूलम् ...{Loading}... चतुर्थे ऽध्याये कर्मयोगस्य ज्ञानाकारतापूर्वकस्वरूपभेदो ज्ञानांशस्य च प्राधान्यम् उक्तम्; ज्ञानयोगाधिकारिणो ऽपि कर्मयोगस्यान्तर्गतात्मज्ञानत्वाद् अप्रमादत्वात् सुकरत्वान् निरपेक्षत्वाच् च ज्यायस्त्वं तृतीय एवोक्तम् । इदानीं कर्मयोगस्यात्मप्राप्तिसाधनत्वे ज्ञाननिष्ठायाश् शैघ्र्यं कर्मयोगान्तर्गताकर्ट्र्त्वानुसन्धानप्रकारं च प्रतिपाद्य तन्मूलं ज्ञानं च विशोध्यते ॥</description>
    </item>
    
    <item>
      <title>02 श्री भगवानुवाच</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/02_shrI_bhagavAnuvAc/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/02_shrI_bhagavAnuvAc/</guid>
      <description>(सं) विश्वास-प्रस्तुतिः ...{Loading}... +++(श्री भगवानुवाच)+++
संन्यासः कर्मयोगश् च
निःश्रेयसकराव् उभौ।
तयोस् तु कर्म-संन्यासात्
कर्म-योगो विशिष्यते॥5.2॥
(सं) मूलम् ...{Loading}... श्री भगवानुवाच
संन्यासः कर्मयोगश्च निःश्रेयसकरावुभौ।
तयोस्तु कर्मसंन्यासात्कर्मयोगो विशिष्यते।।5.2।।
रामानुज-सम्प्रदायः (सं) रामानुजः मूलम् ...{Loading}... ।।5.2।। श्रीभगवानुवाच संन्यासः ज्ञानयोगः कर्मयोगः च ज्ञानयोगशक्तस्य अपि उभौ निरपेक्षौ निःश्रेयसकरौ। तयोः तु कर्मसंन्यासाद् ज्ञानयोगात् कर्मयोगः एव विशिष्यते। कुत इत्यत आह
(सं) रामानुजः वेङ्कटनाथः ...{Loading}... ।।5.2।। अथ सद्वारकत्वाभिधानस्य अधिकारिविशेषनियततया द्वयोरप्यव्यवहितसाधनत्वमुपपादयंस्तत एव मृदितकषायस्यापि सौकर्यशैघ्र्यसङ्गिनस्तस्यैव कर्तव्यतां च द्रढयन् भगवानुवाच सन्न्यास इति। ज्ञानयोगाशक्तस्य कर्मयोगसापेक्षत्वात्तच्छक्तस्यैव निरपेक्षसाधनत्वोक्तिरुपपन्नेत्यभिप्रायेणाह ज्ञानयोगशक्तस्यापीति। उभौ निश्श्रेयसकरा इत्येतत्सामर्थ्यात्एकमप्यास्थितः सम्यगुभयोर्विन्दते फलम् 5।4 इति वक्ष्यमाणानुसन्धानाच्चनिरपेक्षावित्युक्तम्। चकारेणाप्येतदेव व्यज्यते। अन्वाचयेतरेतरयोगसमाहारा हि पृथक्फलसाधनत्वप्रकरणविरुद्धाः। अतः पृथक्स्वातन्त्र्यगर्भः समुच्चय एवात्र चार्थः। तर्हि द्वावप्यनियमेनयथेच्छमुपादेयौ कर्मयोगस्य तु किमर्थं प्रशंसा इति शङ्काव्युदासाय तुशब्दः। तदभिप्रायव्यञ्जनार्थमेवकारः।</description>
    </item>
    
    <item>
      <title>03 ज्ञेयः स</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/03_jneyaH_sa/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/03_jneyaH_sa/</guid>
      <description>(सं) विश्वास-प्रस्तुतिः ...{Loading}... ज्ञेयः स नित्य-संन्यासी
यो न द्वेष्टि न काङ्क्षति।
निर्द्वन्द्वो हि महाबाहो
सुखं बन्धात् प्रमुच्यते॥5.3॥
(सं) मूलम् ...{Loading}... ज्ञेयः स नित्यसंन्यासी यो न द्वेष्टि न काङ्क्षति।
निर्द्वन्द्वो हि महाबाहो सुखं बन्धात्प्रमुच्यते।।5.3।।
रामानुज-सम्प्रदायः (सं) रामानुजः मूलम् ...{Loading}... ।।5.3।।यः कर्मयोगी तदन्तर्गतात्मानुभवतृप्तः तद्व्यतिरिक्तं किमपि न काङ्क्षति तत एव किमपि न द्वेष्टि तत एव द्वन्द्वसहः च स नित्यसंन्यासी नित्यज्ञाननिष्ठ इति ज्ञेयः। स हि सुकरकर्मयोगनिष्ठतया सुखं बन्धात् प्रमुच्यते। ज्ञानयोगकर्मयोगयोः आत्मप्राप्तिसाधनभावे अन्योन्यनैरपेक्ष्यम् आह</description>
    </item>
    
    <item>
      <title>04 साङ्ख्ययोगौ पृथग्बालाः</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/04_sAnkhyayogau_pRth/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/04_sAnkhyayogau_pRth/</guid>
      <description>(सं) विश्वास-प्रस्तुतिः ...{Loading}... साङ्ख्य-योगौ पृथग् बालाः
प्रवदन्ति न पण्डिताः।
एकम् अप्य् आस्थितः सम्यग्
उभयोर् विन्दते फलम्॥5.4॥
(सं) मूलम् ...{Loading}... साङ्ख्ययोगौ पृथग्बालाः प्रवदन्ति न पण्डिताः।
एकमप्यास्थितः सम्यगुभयोर्विन्दते फलम्।।5.4।।
रामानुज-सम्प्रदायः (सं) रामानुजः मूलम् ...{Loading}... ।।5.4।। ज्ञानयोगकर्मयोगौ फलभेदात् पृथग्भूतौ ये प्रवदन्ति ते बालाः अनिष्पन्नज्ञानाः न पण्डिताः न तु कृत्स्नविदः। कर्मयोगो ज्ञानयोगम् एव साधयति ज्ञानयोगस्तु एक आत्मावलोकनं साधयति इति तयोः फलभेदेन पृथक्त्वं वदन्तो न पण्डिता इत्यर्थः।उभयोः आत्मावलोकनैकफलयोः एकफलत्वेन एकम् अपि आस्थितः तद् एव फलं लभते। एतद् एव विवृणोति</description>
    </item>
    
    <item>
      <title>05 यत्साङ्ख्यैः प्राप्यते</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/05_yatsAnkhyaiH_prAp/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/05_yatsAnkhyaiH_prAp/</guid>
      <description>(सं) विश्वास-प्रस्तुतिः ...{Loading}... यत् साङ्ख्यैः प्राप्यते स्थानं
तद् योगैर् अपि गम्यते।
एकं साङ्ख्यं च योगं च
यः पश्यति स पश्यति॥5.5॥
(सं) मूलम् ...{Loading}... यत्साङ्ख्यैः प्राप्यते स्थानं तद्योगैरपि गम्यते।
एकं साङ्ख्यं च योगं च यः पश्यति स पश्यति।।5.5।।
रामानुज-सम्प्रदायः (सं) रामानुजः मूलम् ...{Loading}... ।।5.5।।साङ्ख्यैः ज्ञाननिष्ठैः यद् आत्मावलोकनरूपफलं प्राप्यते तद् एव कर्मयोगनिष्ठैः अपि प्राप्यते। एवम् एकफलत्वेन एकं वैकल्पिकं साङ्ख्यं योगं च यः पश्यति स पश्यति स एव पण्डित इत्यर्थः। इयान् विशेष इत्याह</description>
    </item>
    
    <item>
      <title>06 सन्न्यासस्तु महाबाहो</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/06_sannyAsastu_mahAb/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/06_sannyAsastu_mahAb/</guid>
      <description>(सं) विश्वास-प्रस्तुतिः ...{Loading}... संन्यासस् तु महाबाहो
दुःखम् आप्तुम् अयोगतः।
योग-युक्तो मुनिर् ब्रह्म
नचिरेणाधिगच्छति॥5.6॥
(सं) मूलम् ...{Loading}... संन्यासस्तु महाबाहो दुःखमाप्तुमयोगतः।
योगयुक्तो मुनिर्ब्रह्म नचिरेणाधिगच्छति।।5.6।।
रामानुज-सम्प्रदायः (सं) रामानुजः मूलम् ...{Loading}... ।।5.6।।संन्यासः ज्ञानयोगः तु अयोगतः कर्मयोगाद् ऋते प्राप्तुम् अशक्यः। योगयुक्तः कर्मयोगयुक्तः स्वयम् एव मुनिः आत्ममननशीलः सुखेन कर्मयोगं साधयित्वा न चिरेण एव अल्पकालेन एव ब्रह्म अधिगच्छति आत्मानं प्राप्नोति। ज्ञानयोगयुक्तः तु महता दुःखेन ज्ञानयोगं साधयति दुःखसाध्यत्वाद् दुःखप्राप्यत्वाद् आत्मानं चिरेण प्राप्नोति इत्यर्थः।
(सं) रामानुजः वेङ्कटनाथः ...{Loading}... ।।5.</description>
    </item>
    
    <item>
      <title>07 योगयुक्तो विशुद्धात्मा</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/07_yogayukto_vishudd/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/07_yogayukto_vishudd/</guid>
      <description>(सं) विश्वास-प्रस्तुतिः ...{Loading}... योग-युक्तो विशुद्धात्मा
विजितात्मा जितेन्द्रियः।
सर्वभूतात्म-भूतात्मा
कुर्वन्न् अपि न लिप्यते॥5.7॥
(सं) मूलम् ...{Loading}... योगयुक्तो विशुद्धात्मा विजितात्मा जितेन्द्रियः।
सर्वभूतात्मभूतात्मा कुर्वन्नपि न लिप्यते।।5.7।।
रामानुज-सम्प्रदायः (सं) रामानुजः मूलम् ...{Loading}... ।।5.7।। कर्मयोगयुक्तः तु शास्त्रीये परमपुरुषाराधनरूपे विशुद्धे कर्मणि वर्तमानः तेन विशुद्धमनाः विजितात्मा स्वाभ्यस्ते कर्मणि व्याप्तमनस्त्वेन सुखेन विजितमनाः तत एवं जितेन्द्रियः कर्तुः आत्मनोयाथात्म्यानुसन्धाननिष्ठतया **सर्वभूतात्मभूतात्मा। सर्वेषां देवादिभूतानाम् आत्मभूत आत्मा यस्य असौ सर्वभूतात्मभूतात्मा आत्मयाथात्म्यम् अनुसन्दधानस्य हि देवादीनां स्वस्य च एकाकार आत्मा देवादिभेदानां प्रकृतिपरिणामविशेषरूपतया आत्माकारत्वासंभवात्।
प्रकृतिवियुक्तः सर्वत्र देवादिदेहेषु ज्ञानैकाकारतया समानाकार इतिनिर्दोषं हि समं ब्रह्म (गीता 5।19) इति अनन्तरमेव वक्ष्यते। स एवंभूतः कर्म** कुर्वन् अपि अनात्मनि आत्माभिमानेन न लिप्यते न संबध्यते अतः अचिरेण आत्मानम् आप्नोति इत्यर्थः। यतः सौकर्यात् शैघ्र्याच्च कर्मयोग एव श्रेयान् अतः तदपेक्षितं श्रृणु</description>
    </item>
    
    <item>
      <title>08 नैव किञ्चित्करोमीति</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/08_naiva_kinchitkaro/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/08_naiva_kinchitkaro/</guid>
      <description>(सं) विश्वास-प्रस्तुतिः ...{Loading}... नैव किंचित् करोमीति
युक्तो मन्येत तत्त्ववित्।
पश्यन् श्रृणवन् स्पृशञ् जिघ्रन्न्
अश्नन् गच्छन् स्वपन् श्वसन्॥5.8॥+++(5)+++
(सं) मूलम् ...{Loading}... नैव किंचित्करोमीति युक्तो मन्येत तत्त्ववित्।
पश्यन् श्रृणवन्स्पृशञ्जिघ्रन्नश्नन्गच्छन्स्वपन् श्वसन्।।5.8।।
रामानुज-सम्प्रदायः (सं) रामानुजः मूलम् ...{Loading}... ।।5.8।। एवम् आत्मतत्त्ववित् श्रोत्रादीनि ज्ञानेन्द्रियाणि वागादीनि कर्मेन्द्रियाणि प्राणाः च स्वस्य विषयेषु वर्तन्ते इति धारयन् अनुसन्दधानो न अहं किञ्चित् करोमि इति मन्येत। ज्ञानैकस्वभावस्य मम कर्ममूलेन्द्रियप्राणसम्बन्धकृतम् ईदृशं कर्तृत्वम् न स्वरूपप्रयुक्तम् इति मन्येत इत्यर्थः।
(सं) रामानुजः वेङ्कटनाथः ...{Loading}... 5.8 इत्यादिकं ह्यनन्तरमुच्यत इति भावः। न लिप्यते इत्यत्र सवासनं सम्बन्धनिषेधो विवक्षित इत्याह न सम्बध्यत इति। प्रस्तुतार्थतया निगमयति अत इति।</description>
    </item>
    
    <item>
      <title>09 प्रलपन्विसृजन्गृह्णन्नुन्मिषन्निमिषन्नपि</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/09_pralapanvisRjangR/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/09_pralapanvisRjangR/</guid>
      <description>(सं) विश्वास-प्रस्तुतिः ...{Loading}... प्रलपन् विसृजन् गृह्णन्न्
उन्मिषन् निमिषन्न् अपि।
इन्द्रियाणीन्द्रियार्थेषु
वर्तन्त इति धारयन्॥5.9॥
(सं) मूलम् ...{Loading}... प्रलपन्विसृजन्गृह्णन्नुन्मिषन्निमिषन्नपि।
इन्द्रियाणीन्द्रियार्थेषु वर्तन्त इति धारयन्।।5.9।।
रामानुज-सम्प्रदायः (सं) रामानुजः मूलम् ...{Loading}... ।।5.9।। एवम् आत्मतत्त्ववित् श्रोत्रादीनि ज्ञानेन्द्रियाणि वागादीनि कर्मेन्द्रियाणि प्राणाः च स्वस्य विषयेषु वर्तन्ते इति धारयन् अनुसन्दधानो न अहं किञ्चित् करोमि इति मन्येत। ज्ञानैकस्वभावस्य मम कर्ममूलेन्द्रियप्राणसम्बन्धकृतम् ईदृशं कर्तृत्वम् न स्वरूपप्रयुक्तम् इति मन्येत इत्यर्थः।
(सं) रामानुजः वेङ्कटनाथः ...{Loading}... 8 5.9।। एवमर्जुनस्य परिपृच्छतः साक्षात्प्रश्नस्योत्तरमुक्तम् अथ तदाशयविदो भगवत आभिप्रायिकं वाक्यमुत्तरसङ्गत्यर्थं दर्शयति यत इति। युक्तोऽत्र योगनिष्ठः तत्त्ववित् तदन्तर्गतात्मतत्त्वविज्ञानवान्। तदाह एवमात्मतत्त्वविदिति। पश्यन् श्रृण्वन् स्पृशन् जिघ्रन् अश्नन् इति चक्षुश्श्रोत्रत्वरघ्राणजिह्वाख्यज्ञानेन्द्रियव्यापाराः। गच्छन् प्रलपन् विसृजन् गृह्णन् इति पादादिकर्मेन्द्रियव्यापाराः। तत्रविसृजन् इति पायूपस्थव्यापारसङ्ग्रहः। उक्तं चपायूपस्थे विसर्गार्थमिन्द्रिये तुल्यकर्मणी। विसर्गे च पुरीषस्य विसर्गे चाभिकामतः इति। स्वपन् श्वसन् उन्मिषन् निमिषन् इति तुप्राणव्यापाराः। स्वापस्य तमोवृत्तित्वेऽपि प्राणाधीनत्वं सिद्धम्। उन्मिषन् निमिषन् इति तु व्यानाख्यप्राणव्यापारः। श्वसन् इति तु प्राणसंज्ञकप्राणविशेषव्यापारः। गृह्णन् इति पाणिव्यापारपरोऽपि अपानव्यापारस्यापि तन्त्रेण ग्राहकः। तदपानेनाजिघृक्षत्तदावयत्स य एषोऽन्नस्य ग्रहो यद्वायुः ऐ.</description>
    </item>
    
    <item>
      <title>10 ब्रह्मण्याधाय कर्माणि</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/10_brahmaNyAdhAya_ka/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/10_brahmaNyAdhAya_ka/</guid>
      <description>(सं) विश्वास-प्रस्तुतिः ...{Loading}... ब्रह्मण्य् आधाय कर्माणि
+++(फल-)+++सङ्गं त्यक्त्वा करोति यः।
लिप्यते न स पापेन
पद्म-पत्रम् इवाम्भसा॥5.10॥
(सं) मूलम् ...{Loading}... ब्रह्मण्याधाय कर्माणि सङ्गं त्यक्त्वा करोति यः।
लिप्यते न स पापेन पद्मपत्रमिवाम्भसा।।5.10।।
रामानुज-सम्प्रदायः (सं) रामानुजः मूलम् ...{Loading}... ।।5.10।। ब्रह्मशब्देन प्रकृतिः इह उच्यतेमम योनिर्महद्ब्रह्म (गीता 14।3) इति हि वक्ष्यते। इन्द्रियाणां प्रकृतिपरिणामविशेषरूपत्वेन इन्द्रियाकारेण अवस्थितायां प्रकृतौपश्यन् श्रृण्वन् इत्यादिना उक्तप्रकारेण कर्मणि आधाय फलसङ्गं त्यक्त्वानैव किञ्चित् करोमि इति यः कर्माणि करोति स प्रकृतिसंसृष्टतया वर्तमानः अपि प्रकृत्यात्माभिमानरूपेण सम्बन्धहेतुना पापेन न लिप्यते पद्मपत्रमिवाम्भसा यथा पद्मपत्रम् अम्भसा संसृष्टम् अपि न लिप्यते तथा न लिप्यते इत्यर्थः।</description>
    </item>
    
    <item>
      <title>11 कायेन मनसा</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/11_kAyena_manasA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/11_kAyena_manasA/</guid>
      <description>(सं) विश्वास-प्रस्तुतिः ...{Loading}... कायेन मनसा बुद्ध्या
केवलैर् इन्द्रियैर् अपि।
योगिनः कर्म कुर्वन्ति
+++(फल-)+++सङ्गं त्यक्त्वा ऽऽत्मशुद्धये॥5.11॥
(सं) मूलम् ...{Loading}... कायेन मनसा बुद्ध्या केवलैरिन्द्रियैरपि।
योगिनः कर्म कुर्वन्ति सङ्गं त्यक्त्वाऽऽत्मशुद्धये।।5.11।।
रामानुज-सम्प्रदायः (सं) रामानुजः मूलम् ...{Loading}... ।।5.11।। कायमनोबुद्धीन्द्रियसाध्यं कर्म स्वर्गादिफलसङ्गं त्यक्त्वा योगिनः आत्मविशुद्धये कुर्वन्ति आत्मगतप्राचीनकर्मबन्धनविनाशाय कुर्वन्ति इत्यर्थः।
(सं) रामानुजः वेङ्कटनाथः ...{Loading}... ।।5.11।। एवमुक्तार्थदृढीकरणाय शिष्टाचारसिद्धतोच्यते कायेनेतिश्लोकेन। बुद्धिरत्र कृत्यध्यवसायः। केवलैः इति कर्तृत्वाभिमानत्यागो विवक्षितः। अथवा ममत्वबुद्धिविषयतारहितैरित्यर्थः। तदाकायेन इत्यादौ केवलेनेत्यादि परिणाम्यम्। यद्वा कायशब्देन कर्मेन्द्रियवर्गस्यापि लक्षणया सङ्ग्रहणात्केवलैरिन्द्रियैः इति ज्ञानेन्द्रियाण्युच्यन्ते तेषां च केवलत्वं वचनादानादिकर्मरहितत्वम् ततश्चधर्मः श्रुतो वा दृष्टो वा कथितो वा कृतोऽपि वा। अनुमोदितो वा राजेन्द्र नयतीन्द्रपदं नरम्।। म.</description>
    </item>
    
    <item>
      <title>12 युक्तः कर्मफलम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/12_yuktaH_karmaphala/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/12_yuktaH_karmaphala/</guid>
      <description>(सं) विश्वास-प्रस्तुतिः ...{Loading}... युक्तः कर्म-फलं त्यक्त्वा
शान्तिम् आप्नोति नैष्ठिकीम्।
अयुक्तः कामकारेण
फले सक्तो निबध्यते॥5.12॥
(सं) मूलम् ...{Loading}... युक्तः कर्मफलं त्यक्त्वा शान्तिमाप्नोति नैष्ठिकीम्।
अयुक्तः कामकारेण फले सक्तो निबध्यते।।5.12।।
रामानुज-सम्प्रदायः (सं) रामानुजः मूलम् ...{Loading}... ।।5.12।।युक्तः आत्मव्यतिरिक्तफलेषु अचपलः आत्मैकप्रवणः कर्मफलं त्यक्त्वा केवलात्मशुद्धये कर्मानुष्ठाय नैष्ठिकीं शान्तिम् आप्नोति स्थिराम् आत्मानुभवरूपां निर्वृतिम् आप्नोति। अयुक्तः आत्मव्यतिरिक्तफलेषु चपलः आत्मावलोकनविमुखः कामकारेण फले सक्तः कर्माणि कुर्वन् नित्यं कर्मभिः बध्यते नित्यसंसारी भवति। अतः फलसङ्गरहित इन्द्रियाकारेण परिणतायां प्रकृतौ कर्माणि संन्यस्य आत्मनो बन्धमोचनाय एव कर्माणि कुर्वीत इति उक्तं भवति। अथ देहाकारपरिणतायां प्रकृतौ कर्तृत्वसंन्यास उच्यते</description>
    </item>
    
    <item>
      <title>13 सर्वकर्माणि मनसा</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/13_sarvakarmANi_mana/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/13_sarvakarmANi_mana/</guid>
      <description>(सं) विश्वास-प्रस्तुतिः ...{Loading}... सर्वकर्माणि मनसा
+++(नवद्वारपुरे)+++ संन्यस्यास्ते सुखं वशी।
+++(रन्ध्रगणनया)+++ नव-द्वारे +++(शरीर-)+++पुरे देही
नैव कुर्वन् न कारयन्॥5.13॥
(सं) मूलम् ...{Loading}... सर्वकर्माणि मनसा संन्यस्यास्ते सुखं वशी।
नवद्वारे पुरे देही नैव कुर्वन्न कारयन्।।5.13।।
रामानुज-सम्प्रदायः (सं) रामानुजः मूलम् ...{Loading}... ।।5.13।। आत्मनः प्राचीन-कर्म-मूल-देह-सम्बन्ध-प्रयुक्तम् इदं कर्मणां कर्तृत्वं, न स्वरूपप्रयुक्तम्
इति विवेकविषयेण मनसा सर्वाणि कर्माणि नवद्वारे पुरे सन्यस्य वशी देही
स्वयं देहाधिष्ठान-प्रयत्नम् अकुर्वन् देहेन न एव कारयन् सुखम् आस्ते।
(सं) रामानुजः वेङ्कटनाथः ...{Loading}... ।।5.13।। नैव किञ्चित्करोमि इत्यादेःफले सक्तो निबध्यते 5।12 इत्यन्तस्य सङ्कलितार्थमुत्तरश्लोकसङ्गत्यर्थमाह अत इति। अनन्तरश्लोकार्थमाहअथेति। शरीराश्रितेन्द्रियप्राणेषु कर्तृत्वसन्न्यासाभिधानादनन्तरं तदाश्रये शरीर एव कर्तृत्वसन्न्यास उच्यत इति सङ्गतिः। शरीर कर्तृत्वसन्न्यासं प्रति करणतयोक्तस्य मनसः करणीभावानुगुणव्यापारं दर्शयितुंआत्मन इत्याद्युक्तम्। नहि देवादिदेहसम्बन्धमात्रकृतं पुण्यपापकर्तृत्वं तत्सम्बन्धमात्रस्याकर्मवश्येऽपि सद्भावात् अतःप्राचीनकर्ममूलेत्युक्तम्। मुख्यैः सप्तभिरर्वाक् द्वाभ्यां चात्र नवद्वारता पुरमेकादशद्वारम् कठो.</description>
    </item>
    
    <item>
      <title>14 न कर्तृत्वम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/14_na_kartRtvam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/14_na_kartRtvam/</guid>
      <description>(सं) विश्वास-प्रस्तुतिः ...{Loading}... न कर्तृत्वं न कर्माणि
लोकस्य सृजति प्रभुः।
न कर्म-फल-संयोगं,
स्वभावस् तु प्रवर्तते॥5.14॥
(सं) मूलम् ...{Loading}... न कर्तृत्वं न कर्माणि लोकस्य सृजति प्रभुः।
न कर्मफलसंयोगं स्वभावस्तु प्रवर्तते।।5.14।।
रामानुज-सम्प्रदायः (सं) रामानुजः मूलम् ...{Loading}... साक्षाद् आत्मनः स्वाभाविकरूपम् आह -
।।5.14।। अस्य देवतिर्यङ्मनुष्यस्थावरात्मना प्रकृतिसंसर्गेण वर्तमानस्य लोकस्य देवाद्यसाधारणं कर्तृत्वं तत्तदसाधारणानि कर्माणि तत्तत् कर्म जन्यदेवादिफलसंयोगं च अयं प्रभुः अकर्मवश्यः स्वाभाविकस्वरूपेण अवस्थित आत्मा न सृजति नोत्पादयति। कः तर्हि स्वभावः तु प्रवर्तते स्वभावः प्रकृतिवासना अनादिकालप्रवृत्तपूर्वपूर्वकर्मजनितदेवाद्याकारप्रकृतिसंसर्गकृततत्तदात्माभिमानजनितवासनाकृतम् ईदृशं कर्तृत्वादिकं सर्वम् न स्वरूपप्रयुक्तम् इत्यर्थः।</description>
    </item>
    
    <item>
      <title>15 नादत्ते कस्यचित्पापम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/15_nAdatte_kasyachit/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/15_nAdatte_kasyachit/</guid>
      <description>(सं) विश्वास-प्रस्तुतिः ...{Loading}... नादत्ते कस्यचित् पापं
न चैव सुकृतं विभुः।
अज्ञानेनावृतं ज्ञानं
तेन मुह्यन्ति जन्तवः॥5.15॥
(सं) मूलम् ...{Loading}... नादत्ते कस्यचित्पापं न चैव सुकृतं विभुः।
अज्ञानेनावृतं ज्ञानं तेन मुह्यन्ति जन्तवः।।5.15।।
रामानुज-सम्प्रदायः (सं) रामानुजः मूलम् ...{Loading}... ।।5.15।।कस्यचित् स्वसम्बन्धितया अभिमतस्य पुत्रादेः पापं दुःखं न आदत्ते न अपनुदति कस्यचित् प्रतिकूलतया अभिमतस्य सुकृतं सुखं च न आदत्ते न अपनुदति। यतः अयं विभुः न क्वाचित्कः न देवादिदेहाद्यसाधारणदेशः अत एव न कस्यचित् सम्बन्धी न कस्यचित् प्रतिकूलः च। सर्वम् इदं वासनाकृतम्। एवंस्वभावस्य कथम् इयं विपरीतवासना उत्पद्यते अज्ञानेन आवृतं ज्ञानम् ज्ञानविरोधिना पूर्वपूर्वकर्मणा स्वफलानुभवयोग्यत्वाय अस्य ज्ञानम् आवृतं संकुचितम् तेन ज्ञानावरणरूपेण कर्मणा देवादिदेहसंयोगः तत्तदात्माभिमानरूपमोहः च जायते। ततः च तथाविधात्माभिमानवासना तदुचितकर्मवासना च। वासनातो विपरीतात्माभिमानः कर्मारम्भश्च उपपद्यते।</description>
    </item>
    
    <item>
      <title>16 ज्ञानेन तु</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/16_jnAnena_tu/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/16_jnAnena_tu/</guid>
      <description>(सं) विश्वास-प्रस्तुतिः ...{Loading}... ज्ञानेन तु तद् अज्ञानं
येषां नाशितम् आत्मनः।
तेषाम् आदित्यवज् ज्ञानं
प्रकाशयति तत्-परम्॥5.16॥
(सं) मूलम् ...{Loading}... ज्ञानेन तु तदज्ञानं येषां नाशितमात्मनः।
तेषामादित्यवज्ज्ञानं प्रकाशयति तत्परम्।।5.16।।
रामानुज-सम्प्रदायः (सं) रामानुजः मूलम् ...{Loading}... ।।5.16।। एवं वर्तमानेषु सर्वात्मसु येषाम् आत्मनाम् उक्तलक्षणेन आत्मयाथात्म्योपदेशजनितेन आत्मविषयेण अहरहः अभ्यासाधेयातिशयेन निरतिशयपवित्रेण ज्ञानेन तदज्ञानावरणम् अनादिकालप्रवृत्तानन्तकर्मसंशयरूपाज्ञानं नाशितं तेषां तत् स्वाभाविकं परं ज्ञानं अपरिमितम् असंकुचितम् आदित्यवत् सर्वम् यथावस्थितं प्रकाशयति। तेषाम् इति विनष्टाज्ञानानां बहुत्वाभिधानाद् आत्मस्वरूपबहुत्वम् न त्वेवाहं जातु नासं न त्वं नेमे (गीता 2।12) इति उपक्रमावगतम् अत्र स्पष्टतरम् उक्तम्। न च इदं बहुत्वम् उपाधिकृतं विनष्टाज्ञानानाम् उपाधिगन्धाभावात्। तेषाम् आदित्यवज्ज्ञानम् इति व्यतिरेकनिर्देशात् ज्ञानस्य स्वरूपानुबन्धित्वम् उक्तम् आदित्यदृष्टान्तेन च ज्ञातृज्ञानयोः प्रभाप्रभावतोः इव अवस्थानं च। तत एव संसारदशायां ज्ञानस्य कर्मणा संकोचः मोक्षदशायां विकासः च उपपन्नः।</description>
    </item>
    
    <item>
      <title>17 तद्बुद्धयस्तदात्मानस्तन्निष्ठास्तत्परायणाः</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/17_tadbuddhayastadAt/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/17_tadbuddhayastadAt/</guid>
      <description>(सं) विश्वास-प्रस्तुतिः ...{Loading}... तद्-बुद्धयस् तद्-आत्मानस्
तन्-निष्ठास् तत्-परायणाः।
गच्छन्त्य् अपुनर्-आवृत्तिं
ज्ञान-निर्धूत-कल्मषाः॥5.17॥
(सं) मूलम् ...{Loading}... तद्बुद्धयस्तदात्मानस्तन्निष्ठास्तत्परायणाः।
गच्छन्त्यपुनरावृत्तिं ज्ञाननिर्धूतकल्मषाः।।5.17।।
रामानुज-सम्प्रदायः (सं) रामानुजः मूलम् ...{Loading}... ।।5.17।।तद्बुद्धयः तथाविधात्मदर्शनाध्यवसायाः तदात्मानः तद्विषयमनसः तन्निष्ठाः तदभ्यासनिरताः तत्परायणाः तद् एव परम् अयनं येषां ते एवमभ्यस्यमानेन ज्ञानेन निर्धूतप्राचीनकल्मषाः तथाविधम् आत्मानम् अपुनरावृत्तिं गच्छन्ति। यदवस्थाद् आत्मनः पुनरावृत्तिः न विद्यते स आत्मा अपुनरावृत्तिः स्वेन रूपेण अवस्थितः तम् आत्मानं गच्छन्ति इत्यर्थः।
(सं) रामानुजः वेङ्कटनाथः ...{Loading}... ।।5.17।। आत्मानुभवसौधसोपानस्य ज्ञानस्यारोहणक्रमं दर्शयति तद्बुद्धयः इति श्लोकेन। तच्छब्देनात्र पूर्वप्रस्तुतस्वाभाविकात्मस्वरूपं पूर्वश्लोकोक्ततज्ज्ञानं वा परामृश्यत इत्यभिप्रायेणतथाविधात्मदर्शनाध्यवसाया इत्युक्तम्। तदात्मानः इत्यनेन द्रष्टव्यत्वाध्यवसायादनन्तरो दर्शनार्थप्रवृत्तियोग उच्यत इत्यभिप्रायेणतद्विषयमनस इत्युक्तम्। तन्निष्ठत्वं विषयान्तरवैमुख्यात्तत्परायणत्वे हेतुः। अयनशब्दोऽत्र कर्मणि ल्युडन्तः प्राप्यपरः। वाक्यार्थज्ञानादिमात्रव्यावृत्त्यर्थंएवमभ्यस्यमानेनेत्युक्तम्। प्राप्तिप्रतिबन्धककल्मषनिवृत्तिर्ह्युपान्त्यपर्व। अतोऽन्तिमं प्राप्यमत्रापुनरावृत्तिशब्देन विवक्षितम् स च यथावस्थित आत्मैवेत्यभिप्रायेणतथाविधमात्मानमिति। अपुनरावृत्तिशब्दस्यात्रानुद्दिष्टावध्यन्तरपरामर्शसापेक्षसमासान्तरव्युदासेनात्मविशेषणत्वायाहयदवस्थादिति। नन्वात्मन एवक्षीणे पुण्ये मर्त्यलोकं विशन्ति 9।29 इति पुनरावृत्तिरुच्यते यदवस्थादिति चायुक्तं मोक्षस्याप्यवस्थाविशेषत्वे नित्यत्वायोगात्पुनरावृत्तिप्रसङ्गादित्यत्राहस्वेन रूपेणेति। औपाधिकसमस्ताकारनिवृत्तिरूपावस्थाविनाशकासम्भवात्परमतेऽपि प्रध्वंसरूपत्वादनिवर्त्येति भावः।</description>
    </item>
    
    <item>
      <title>18 विद्याविनयसम्पन्ने</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/18_vidyAvinayasampan/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/18_vidyAvinayasampan/</guid>
      <description>(सं) विश्वास-प्रस्तुतिः ...{Loading}... विद्या-विनय-संपन्ने
ब्राह्मणे गवि हस्तिनि।
शुनि चैव श्वपाके च
पण्डिताः +++(गुण-व्यवस्था-समानतया)+++ समदर्शिनः॥5.18॥+++(4)+++
(सं) मूलम् ...{Loading}... विद्याविनयसंपन्ने ब्राह्मणे गवि हस्तिनि।
शुनि चैव श्वपाके च पण्डिताः समदर्शिनः।।5.18।।
रामानुज-सम्प्रदायः (सं) रामानुजः मूलम् ...{Loading}... ।।5.18।।विद्याविनयसंपन्ने ब्राह्मणो गोहस्तिश्वपचादिषु अत्यन्तविषमाकारतया प्रतीयमानेषु च आत्मसु पण्डिताः आत्मयाथात्म्यविदो ज्ञानैकाकारतया सर्वत्र समदर्शिनः। विषमाकारः तु प्रकृतेः न आत्मनःआत्मा तु सर्वत्र ज्ञानैकाकारतया समः इति पश्यन्ति इत्यर्थः।
(सं) रामानुजः वेङ्कटनाथः ...{Loading}... ।।5.18।। कीदृशोऽयमात्मसाक्षात्कारः इत्याकाङ्क्षायांयेन भूतान्यशेषेण द्रक्ष्यस्यात्मन्यथो मयि 4।35 इति प्रागुक्तं व्यनक्ति विद्याविनय इति श्लोकेन। विद्याविनयसम्पन्ने ब्राह्मणे इति पदद्वयं न समानाधिकरणं निर्विशेषणसमुदायसहपठितत्वाद्विद्याविनयसम्पन्नविशेषणप्रतिशीर्षानुक्तेश्च। गवि हस्तिनि इत्याकारवैषम्यं द्वाभ्यां दर्शितम् श्वश्वपचशब्दाभ्यां वृत्त्या वैषम्यम् तद्वत्पूर्वाभ्यामपि मिथो वैषम्यमेवाभिप्रेतम् अतोब्राह्मणे इति ब्राह्मणत्वजात्याक्रान्ततामात्रं विवक्षितमिति दर्शयति केवलब्राह्मण इति। सात्त्विकराजसतामसरूपानेकोदाहरणाभिप्रेतमाह अत्यन्तविषमेति। आत्मस्विति शरीराणामन्योन्यवैषम्यनिषेधो दुश्शक इति भावः। अत्र समदर्शित्वोपयुक्तमूहापोहक्षमत्वं पण्डितत्वमिति दर्शयितुंआत्मयाथात्म्यविद इत्युक्तम्। सम द्रष्टुं शीलं येषां ते समदर्शिनः। ननु प्रत्यक्षसिद्धं शरीरवैषम्यम् शरीरिणामपि तत्तद्विशिष्टत्वात्तत्कृतज्ञानादिवैषम्यं च दुरपह्नवम् अतोऽत्यन्तविषमेषु पदार्थत्वादिवत्स्थूलं सामान्यमकिञ्चित्करमित्यत्राहविषमाकारस्त्विति। प्रकृतेः इति सम्बन्धसामान्ये षष्ठी। तेन साक्षात्प्रकृतिगतं देवत्वादिकं तत्प्रयुक्तं सुखित्वादिकं च कथञ्चित्सम्बन्धमात्रात् प्रकृतेरित्युक्तम्। न शरीरगतं वैषम्यं प्रतिषिध्यते किन्तु तदेवात्र प्रतिपाद्यते न च तत्तच्छरीरविशिष्टत्वलक्षणं तन्मूलज्ञानसङ्कोचादिलक्षणं वा वैषम्यमपह्नूयते अपितु तस्यौपाधिकत्वमुच्यते। न च शरीरादिविशिष्टत्वं विरोधि स्वाभाविकस्वरूपसाम्यमात्रपरत्वात्। न चैतदत्यन्तस्थूलं शुद्धानामात्मनां स्वरूपभेदस्य दुर्विवेचत्वात्स्फुटविशेषाकारान्तराभावादिति भावः। ननु तथापि ब्राह्मणादिषु पूज्यत्वादिसाम्यबुद्धौ अभोज्यान्नत्वादिदोषः स्मृतस्तत्राह आत्मा त्विति।</description>
    </item>
    
    <item>
      <title>19 इहैव तैर्जितः</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/19_ihaiva_tairjitaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/19_ihaiva_tairjitaH/</guid>
      <description>(सं) विश्वास-प्रस्तुतिः ...{Loading}... इहैव तैर् जितः सर्गो
येषां साम्ये स्थितं मनः।
निर्दोषं हि समं ब्रह्म
तस्माद् ब्रह्मणि ते स्थिताः॥5.19॥
(सं) मूलम् ...{Loading}... इहैव तैर्जितः सर्गो येषां साम्ये स्थितं मनः।
निर्दोषं हि समं ब्रह्म तस्माद्ब्रह्मणि ते स्थिताः।।5.19।।
रामानुज-सम्प्रदायः (सं) रामानुजः मूलम् ...{Loading}... ।।5.19।।इह एव साधनानुष्ठानदशायाम् एव तैः सर्गो जितः संसारो जितः येषाम् उक्तरीत्या सर्वेषु आत्मसु साम्ये स्थितं मनः निर्दोषं हि समं ब्रह्म प्रकृतिसंसर्गदोषवियुक्ततया समम् आत्मवस्तु हि ब्रह्म आत्मसाम्ये स्थिताः चेद् ब्रह्मणि स्थिता एव ते। ब्रह्मणि स्थितिः एव हि संसारजयः। आत्मसु ज्ञानैकाकारतया साम्यम् एव अनुसन्दधाना मुक्ता एव इत्यर्थः। येन प्रकारेण अवस्थितस्य कर्मयोगिनः समदर्शनरूपो ज्ञानविपाको भवति तं प्रकारम् उपदिशति</description>
    </item>
    
    <item>
      <title>20 न प्रहृष्येत्प्रियम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/20_na_prahRShyetpriy/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/20_na_prahRShyetpriy/</guid>
      <description>(सं) विश्वास-प्रस्तुतिः ...{Loading}... न प्रहृष्येत् प्रियं प्राप्य
नोद्विजेत् प्राप्य चाप्रियम्।
स्थिर-बुद्धिर् असम्मूढो
ब्रह्म-विद् ब्रह्मणि स्थितः॥5.20॥
(सं) मूलम् ...{Loading}... न प्रहृष्येत्प्रियं प्राप्य नोद्विजेत्प्राप्य चाप्रियम्।
स्थिरबुद्धिरसम्मूढो ब्रह्मविद्ब्रह्मणि स्थितः।।5.20।।
रामानुज-सम्प्रदायः (सं) रामानुजः मूलम् ...{Loading}... ।।5.20।। यादृशदेहस्थस्य यदवस्थस्य प्राचीनकर्मवासनया यत् प्रियं यच्च अप्रियं तद् उभयं प्राप्य हर्षोद्वेगौ न कुर्यात्। कथम् स्थिरबुद्धिः स्थिरे आत्मनि बुद्धिः यस्य स स्थिरबुद्धिः। असंमूढः अस्थिरेण शरीरेण स्थिरम् आत्मानम् एकीकृत्य मोहः संमोहः तद्रहितः। तत् च कथम् ब्रह्मविद् ब्रह्मणि स्थितः उपदेशेन ब्रह्मवित् सन् तस्मिन् ब्रह्मणि अभ्यासयुक्तः। एतद् उक्तं भवति तत्त्वविदाम् उपदेशेन आत्मयाथात्म्यविद् भूत्वा तत्र एव यतमानो देहाभिमानं परित्यज्य स्थिररूपात्मावलोकनप्रियानुभवे व्यवस्थितः अस्थिरे प्राकृतप्रियाप्रिये प्राप्य.</description>
    </item>
    
    <item>
      <title>21 बाह्यस्पर्शेष्वसक्तात्मा</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/21_bAhyasparsheShvas/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/21_bAhyasparsheShvas/</guid>
      <description>(सं) विश्वास-प्रस्तुतिः ...{Loading}... बाह्य-स्पर्शेष्व् असक्तात्मा
विन्दत्य् आत्मनि यत् सुखम्।
स ब्रह्म-योग-युक्तात्मा
सुखम् अक्षयम् अश्नुते॥5.21॥
(सं) मूलम् ...{Loading}... बाह्यस्पर्शेष्वसक्तात्मा विन्दत्यात्मनि यत्सुखम्।
स ब्रह्मयोगयुक्तात्मा सुखमक्षयमश्नुते।।5.21।।
रामानुज-सम्प्रदायः (सं) रामानुजः मूलम् ...{Loading}... ।।5.21।। एवम् उक्तेन प्रकारेण बाह्यस्पर्शेषु आत्मव्यतिरिक्तविषयानुभावेषु असक्तमनाः अन्तरात्मनि एव यः सुखं विन्दति लभते स प्रकृत्यभ्यासं विहाय ब्रह्मयोगयुक्तात्मा ब्रह्माभ्यासयुक्तमना ब्रह्मानुभवरूपम् अक्षयं सुखं प्राप्नोति। प्राकृतस्य भोगस्य सुत्यजताम् आह
(सं) रामानुजः वेङ्कटनाथः ...{Loading}... ।।5.21।। एवं हर्षोद्वेगावकुर्वतः समदर्शित्वप्रयुक्तं निरतिशयसुखं स्वयमापततीत्युच्यते बाह्य इति श्लोकेन। सुखं विन्दति इत्यस्यसुखमक्षयमश्नुते इत्यतोऽभेदप्रदर्शनायलभत इत्युक्तम्। अक्षयसुखप्रारम्भोऽयमिति भावः। प्रकृत्यभ्यासं विहायेत्यर्थलब्धोक्तिः प्रकृत्यभ्यासः पुनः पुनः प्राकृतशब्दादिभोग्यचिन्ता। विन्दत्यात्मनि यत्सुखम् इत्युपदेशादिजन्यज्ञानमूलं सुखमुक्तम्। सुखमक्षयमश्नुते इति तु साक्षात्कारानन्तरभावि नित्यं सुखमुच्यत इति विशेषं दर्शयितुंब्रह्मानुभवरूपमित्युक्तम्।</description>
    </item>
    
    <item>
      <title>22 ये हि</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/22_ye_hi/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/22_ye_hi/</guid>
      <description>(सं) विश्वास-प्रस्तुतिः ...{Loading}... ये हि संस्पर्श-जा भोगा
दुःख-योनय एव ते।
आद्य्-अन्तवन्तः कौन्तेय
न तेषु रमते बुधः॥5.22॥
(सं) मूलम् ...{Loading}... ये हि संस्पर्शजा भोगा दुःखयोनय एव ते।
आद्यन्तवन्तः कौन्तेय न तेषु रमते बुधः।।5.22।।
रामानुज-सम्प्रदायः (सं) रामानुजः मूलम् ...{Loading}... ।।5.22।। विषयेन्द्रियस्पर्शजा ये भोगाः दुःखयोनयः ते दुःखोदर्का आद्यन्तवन्तः अल्पकालवर्तिनो हि उपलभ्यन्ते न तेषु तद्याथात्म्यविद् रमते।
(सं) रामानुजः वेङ्कटनाथः ...{Loading}... ।।5.22।। अनादिकालं बाह्यस्पर्शरसिकस्य तत्परित्यागः कथम् इत्याकाङ्क्षायामार्जनरक्षणादिदोषदर्शनात्तत्रोपरमः शक्य इतिये हि इत्यादिश्लोकेनोच्यत इत्यभिप्रायेणाहप्राकृतस्येति। संस्पर्शजाः इत्यनेनाभिप्रेतमौपाधिकत्वं व्यञ्जयतिविषयेन्द्रियस्पर्शजा इति। स्पर्शोऽत्र सम्बन्धमात्रम्। एतेन सुखस्वरूपस्य क्षुद्रत्वमुक्तम्। दुःखयोनयः इत्यत्र तत्पुरुषविवक्षां दर्शयितुंदुःखोदर्का इत्युक्तम्। संस्पर्शजत्वात्परलोकेऽपि दुःखयोनित्वं स्वध्यवसानमित्येवकाराभिप्रायः। न खलु हिरण्यगर्भभोगादभ्यधिकः प्राकृतभोगोऽस्ति सोऽपि स्वमानेन शतसंवत्सरपरिमिततया मानुषादिसम इति दर्शयितुंअल्पकालवर्तिन इत्युक्तम्। क्षणरुचिबुद्बुदादिष्विवावान्तरस्थितिकालवैषम्यम् आद्यन्तवत्त्वविशिष्टमिति भावः। एवंसंस्पर्शजाः इत्यादिविशेषणत्रयेण अल्पत्वदुःखमिश्रत्वान्तवत्त्वानि दर्शितानि। प्रत्यक्षसिद्धेषु दोषेषु निपुणस्य किमुपदेशापेक्षयेति दर्शयितुंउपलभ्यन्त इत्युक्तम्। बुधशब्देनात्र पञ्चविधोपरमोपयुक्तविवेकज्ञानवत्त्वं विवक्षितमिति दर्शयितुंतद्याथात्म्यविदित्युक्तम्। न तेषु रमते किन्तु क्रमादुपरमत इति भावः। सागरतरणराजसेवादिषु शरीरविनाशपर्यन्ता आर्जनदोषाः। सहस्रप्राकारपरिवृतगर्भगृहे निवेशितस्यापि रक्ष्यवस्तुनो राजदहनचोरमूषिकादयस्तन्निवारणक्लेशादयश्च रक्षणदोषाः। स्वर्गेऽपि पातभीतस्य क्षयिष्णोर्नास्ति निर्वृतिः वि.</description>
    </item>
    
    <item>
      <title>23 शक्नोतीहैव यः</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/23_shaknotIhaiva_yaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/23_shaknotIhaiva_yaH/</guid>
      <description>(सं) विश्वास-प्रस्तुतिः ...{Loading}... शक्नोतीहैव यः सोढुं
प्राक्-शरीर-विमोक्षणात्।
काम-क्रोधोद्भवं वेगं
स युक्तः स सुखी नरः॥5.23॥
(सं) मूलम् ...{Loading}... शक्नोतीहैव यः सोढुं प्राक्शरीरविमोक्षणात्।
कामक्रोधोद्भवं वेगं स युक्तः स सुखी नरः।।5.23।।
रामानुज-सम्प्रदायः (सं) रामानुजः मूलम् ...{Loading}... ।।5.23।।शरीरविमोक्षणात् प्राग् इह एव साधनानुष्ठानदशायाम् एव आत्मानुभवप्रीत्या कामक्रोधोद्भवं वेगं सोढुं निरोद्धुं यः शक्नोति स युक्तः आत्मानुभवाय अर्हः। शरीरमोक्षणोत्तरकालम् आत्मानुभवसुखः संपत्स्यते।
(सं) रामानुजः वेङ्कटनाथः ...{Loading}... ।।5.23।। एवं बाह्यस्पर्शेष्वसक्तस्यात्मनि सुखं विन्दतः प्राकृतभोगेषु दोषदर्शिनः स्वरसवाहिनीं दशामनुवदंस्तथाभूतस्यात्मसाक्षात्कारे तदधीनसुखे च योग्यतामाह शक्नोति इति। आशरीरपातात्कामक्रोधौ दुर्जयावित्यभिप्रायेणाह शरीरविमोक्षणात्प्रागिति। साक्षात्कारदशायां कामक्रोधप्रसङ्गो न विद्यत इति तत्प्रसङ्गनिवारणदशाज्ञापनायइहैव इत्यनेन साधनानुष्ठानदशोच्यते। विन्दत्यात्मनि यः सुखम् 5।21 इति पूर्वोक्तहेतुं स्मारयतिआत्मानुभवप्रीत्येति। वेगोऽत्र मनोवाक्कायानामतित्वरिता प्रवृत्तिः। तत्रानुचितविषयाभिध्याननीचचाटुनरपतिशुद्धान्तप्रवेशादयः कामजा वेगाः। परहिंसाद्युपायचिन्तनपरुषभाषणप्रहारादयः क्रोधजा वेगाः। सोढुम् इत्यस्य तितिक्षार्थत्वव्युदासायोक्तंनिरोद्धुमिति। शक्नोति शक्तः सन्नुत्सहत इत्यर्थः। युक्तशब्दोऽत्र समाधिलाभपर इत्याह आत्मानुभवायार्ह इति। प्राक्शरीरविमोक्षणात् इत्यस्य शरीरानन्तरमेव फलप्राप्तौ तात्पर्यम् अन्यथा तद्वचनस्य निष्फलत्वप्रसङ्गादित्यभिप्रायेणस एव शरीरविमोक्षौत्तरकालमित्युक्तम्। सुखमक्षयमश्नुते 2।21 इत्याद्युक्तफलभूतभविष्यत्सुखयोगोऽत्रापिस सुखी इति व्यपदिश्यत इत्यभिप्रायेणाह आत्मानुभवैकसुखः सम्पत्स्यत इति।</description>
    </item>
    
    <item>
      <title>24 योऽन्तःसुखोऽन्तरारामस्तथान्तर्ज्योतिरेव</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/24_yo-ntaHsukho-ntar/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/24_yo-ntaHsukho-ntar/</guid>
      <description>(सं) विश्वास-प्रस्तुतिः ...{Loading}... यो ऽन्तः-सुखो ऽन्तरारामस्
तथान्तर्-ज्योतिर् एव यः।
स योगी ब्रह्म-निर्वाणं+++(=लयं)+++
ब्रह्म-भूतो ऽधिगच्छति॥5.24॥
(सं) मूलम् ...{Loading}... योऽन्तःसुखोऽन्तरारामस्तथान्तर्ज्योतिरेव यः।
स योगी ब्रह्मनिर्वाणं ब्रह्मभूतोऽधिगच्छति।।5.24।।
रामानुज-सम्प्रदायः (सं) रामानुजः मूलम् ...{Loading}... ।।5.24।।यो बाह्यविषयानुभवं सर्वं विहाय अन्तःसुखः आत्मानुभवैकसुखः अन्तरारामः आत्मैकाधीनः स्वगुणैः आत्मा एव सुखवर्धको यस्य स तथोक्तः तथा अन्तर्ज्योतिः आत्मैकज्ञानो यो वर्तते स ब्रह्मभूतो योगी ब्रह्मनिर्वाणम् आत्मानुभवसुखं प्राप्नोति।
(सं) रामानुजः वेङ्कटनाथः ...{Loading}... ।।5.24।। एवं परित्यक्तं प्राकृतं भोग्यभोगोपकरणादेकं सर्वमात्मनि तदेकरसिकत्वाय कल्पयन्विन्दत्यात्मनि यत्सुखम् 5।21 इत्युक्तमुपायदशास्थं प्रपञ्चयति योऽन्तस्सुखः इति श्लोकेन। अन्तश्शब्दाभिप्रायं पूर्वोक्तं चानुसन्धायोक्तंयो बाह्यविषयानुभवं सर्वं विहायेति। अन्तश्शब्दोऽत्र बाह्यव्यतिरेकादात्मपरः। आत्मैवात्मन्येव वा सुखं यस्य सोऽन्तस्सुखः। तत्र फलितोक्तिःआत्मानुभवैकसुख इति। अवधारणस्याविशेषेण सर्वत्रान्वयादेकशब्दः। अन्तरारामः इत्यस्याभिप्रेतं वक्तुं पदार्थं तावदाहआत्मैकोद्यान इति। आरामो हि भोगस्थानभूतश्छायापल्लवपुष्पफलादिभिः स्वगुणैः सुखवर्धकः। तद्वदत्रापि स्वगुणैरपहतपाप्मत्वज्ञानानन्दादिभिः स्वविषयवादकरणसंवादकरणग्रन्थकरणादिक्रीडोत्थापकैरात्मैव सुखवर्धक इत्यारामशब्देनोपचर्यत इत्याहस्वगुणैरिति। एवं भोग्यं भोगस्थानं चआत्मैवेत्युक्तम्। अथ भोगोपकरणादिकमपि स एवेति अन्तर्ज्योतिश्शब्देनोच्यत इत्यभिप्रायेणाहआत्मैकज्ञानो यो वर्तत इति। अन्येषां हि भोग्यानां स्वरूपादुपकरणस्य भिन्नत्वादुपकरणमपि हि तदर्थतया पृथक् ज्ञातव्यम् अतस्तेषु तदेकज्ञानत्वं नास्तीति भावः यद्वा प्रकाशकान्तरनैरपेक्ष्यं बाह्यं प्रकाशाभावमात्रं वाऽत्र विवक्षितम्। पूर्वं शरीरात्माभिमानाद्देवमनुष्यादिभूतोऽयम् इदानीं तु तन्निवृत्त्या यथावस्थितासङ्कुचितज्ञानादिस्वरूपेणावस्थित इति ब्रह्मभूतशब्दाभिप्रायः। ब्रह्मैव निर्वाणमिति वा ब्रह्मणि निर्वाणमिति वा समासार्थमभिप्रयन्नत्र विवक्षितमाहआत्मानुभवसुखमिति। अत्र निर्वाणशब्दस्य परोक्तं शान्त्यर्थत्वं सुखप्रकरणानौचित्यान्मन्दमिति भावः।</description>
    </item>
    
    <item>
      <title>25 लभन्ते</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/25_labhante/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/25_labhante/</guid>
      <description>(सं) विश्वास-प्रस्तुतिः ...{Loading}... लभन्ते ब्रह्म-निर्वाणम्
ऋषयः क्षीण-कल्मषाः।
छिन्न-द्वैधा+++(=संशयाः)+++ यतात्मानः
सर्व-भूत-हिते रताः॥5.25॥
(सं) मूलम् ...{Loading}... लभन्ते ब्रह्मनिर्वाणमृषयः क्षीणकल्मषाः।
छिन्नद्वैधा यतात्मानः सर्वभूतहिते रताः।।5.25।।
रामानुज-सम्प्रदायः (सं) रामानुजः मूलम् ...{Loading}... ।।5.25।।छिन्नद्वैधाः शीतोष्णादिद्वन्द्वैः विमुक्ताः यतात्मानः आत्मनि एव नियमितमनसः सर्वभूतहिते रताः आत्मवत् सर्वेषां भूतानां हितेषु निरताः ऋषयः द्रष्टारः आत्मावलोकनपरा ये एवंभूताः ते क्षीणाशेषात्मप्राप्तिविरोधिकल्मषाः ब्रह्मनिर्वाणं लभन्ते। उक्तगुणानां ब्रह्म अत्यन्तसुलभम् इत्याह
(सं) रामानुजः वेङ्कटनाथः ...{Loading}... ।।5.25।। समदर्शित्वरूपज्ञानविपाकसिद्ध्यर्थमनुष्ठानप्रकारो हिन प्रहृष्येत् 5।20 इत्यादिनोच्यते। तत्र हर्षोद्वेगविनिवृत्तिः बाह्यविषयनिस्सङ्गत्वं तदर्थदोषदर्शनं कामक्रोधवेगनिवारणम् आत्मन्येव सर्वविधभोग्यताकल्पनं च क्रमाच्छ्लोकपञ्चकेनोक्तम्। अथ प्रागुक्तद्वन्द्वसहत्वादिस्मारणपूर्वकं सर्वभूतहितेरतत्वं नाम समदर्शित्वेऽत्यन्तान्तरङ्गं साधनमुपदिश्यतेलभन्ते इति श्लोकेन। छिन्नद्वैधाः इत्यनेन भेदस्वरूपनिषेधभ्रमव्युदासायाहशीतोष्णादिद्वन्द्वैर्विमुक्ता इति। द्वैधशब्दस्यात्र संशयाद्यर्थत्वं चानुचितमिति भावः। नियन्तव्येषु प्रधानं मन इहात्मशब्देनोच्यते। नियमनं च तस्योचितविषयव्यवस्थापनमित्यभिप्रायेणआत्मन्येव नियमितमनस इत्युक्तम्। श्रूयतां धर्मसर्वस्वं श्रुत्वा चाप्यवधार्यताम्। आत्मनः प्रतिकूलानि परेषां न समाचरेत् इति पञ्चमवेदद्रष्ट्रा परमर्षिणा निर्णीतोऽयमर्थं इति ज्ञापनायआत्मवदिति दृष्टान्तःहितेष्वेवेत्यवधारणं च। सर्वशब्दोऽत्र दृष्टान्तभूतं स्वात्मानमात्मान्तरं च सङ्गृह्णातीति भावः। एवमवस्थितस्य परिशुद्धान्योन्यसदृशात्मस्वरूपसाक्षात्कारवत्त्वमपिशब्देन विवक्षितमिति ज्ञापनायाहद्रष्टार इति। एवंविधसाक्षात्कारसिद्धावनिष्टनिवृत्तिरिष्टप्राप्तिसिद्धिश्चक्षीणकल्मषाः ब्रह्मनिर्वाणंलभन्ते इत्युभाभ्यामुच्यत इत्याहय एवम्भूता इति। न हि ज्ञानेन सदृशं पवित्रमिह विद्यते 4।38 इति ज्ञानस्य कल्मषनिवर्तकत्वं प्रागेवोक्तमिह स्मारितम्।</description>
    </item>
    
    <item>
      <title>26 कामक्रोधवियुक्तानां</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/26_kAmakrodhaviyuktA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/26_kAmakrodhaviyuktA/</guid>
      <description>(सं) विश्वास-प्रस्तुतिः ...{Loading}... काम-क्रोध-वियुक्तानां
यतीनां यत-चेतसाम्।
अभितो ब्रह्म-निर्वाणं
वर्तते विदितात्मनाम्॥5.26॥
(सं) मूलम् ...{Loading}... कामक्रोधवियुक्तानां यतीनां यतचेतसाम्।
अभितो ब्रह्मनिर्वाणं वर्तते विदितात्मनाम्।।5.26।।
रामानुज-सम्प्रदायः (सं) रामानुजः मूलम् ...{Loading}... ।।5.26।।कामक्रोधवियुक्तानां यतीनां यतनशीलानां यतचेतसां नियमितमनसां विजितात्मनां विजितमनसां ब्रह्मनिर्वाणम् अभितो वर्तते। एवंभूतानां हस्तस्थं ब्रह्मनिर्वाणम् इत्यर्थः। उक्तं कर्मयोगं स्वलक्ष्यभूतयोगशिरस्कम् उपसंहरति
(सं) रामानुजः वेङ्कटनाथः ...{Loading}... ।।5.26।। एवं षड्भिः श्लोकैः समदर्शित्वसाधकमनुष्ठानप्रकारमुपदिश्य तत्र शीघ्रप्रवृत्तिसिद्ध्यर्थं फलस्याविलम्बितत्वमनन्तरमुच्यत इत्यभिप्रायेणाह उक्तलक्षणानामिति। कामक्रोधवियुक्ततोक्तिःशक्नोति 5।23 इति श्लोकार्थानुवादः। क्रोधनिवृत्त्यैव सर्वभूतहितेरतत्वमिति सूचितम्। यतीनाम् इत्यत्र रूढेरयुक्तत्वात् प्रकृतिप्रत्ययार्थवैशद्याययतनशीलानामित्युक्तम्। तेनन प्रहृष्येत् इति श्लोकद्वयार्थाऽनुदितः। यतचेतसां इत्येतदात्मन्येव सर्वाकारकल्पनानुवाद इति दर्शयितुंनियमितमनसां इत्युक्तम्। विजितात्मनां इत्यनेन दोषप्रदर्शनेनान्तःकरणावर्जनपरस्यये हि 5।22 इति श्लोकस्यार्थः सूचित इति प्रदर्शनायविजितमनसामित्युक्तम्। एवं पुनरुक्तिपरिहाराज्ञानात्विदितात्मनां इति परैः पठितम्। अभितो৷৷.</description>
    </item>
    
    <item>
      <title>27 स्पर्शान्कृत्वा</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/27_sparshAnkRtvA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/27_sparshAnkRtvA/</guid>
      <description>(सं) विश्वास-प्रस्तुतिः ...{Loading}... स्पर्शान् कृत्वा बहिर् बाह्यांश्
चक्षुश् चैवान्तरे भ्रुवोः।
प्राणापानौ समौ कृत्वा
नासाभ्यन्तर-चारिणौ॥5.27॥
(सं) मूलम् ...{Loading}... स्पर्शान्कृत्वा बहिर्बाह्यांश्चक्षुश्चैवान्तरे भ्रुवोः।
प्राणापानौ समौ कृत्वा नासाभ्यन्तरचारिणौ।।5.27।।
रामानुज-सम्प्रदायः (सं) रामानुजः मूलम् ...{Loading}... ।।5.27।। बाह्यान् विषयस्पर्शान् बहिः कृत्वा बाह्येन्द्रियव्यापारं सर्वम् उपसंहृत्य योगयोग्यासने ऋजुकाय उपविश्य चक्षुः भ्रुवोः अन्तरे नासाग्रे विन्यस्य नासाभ्यन्तरचारिणौ प्राणापानौ समौ कृत्वा उच्छवासनिः श्वासौ समगति कृत्वा आत्मावलोकनाद् अन्यत्र प्रवृत्त्यनर्हेन्द्रियमनोबुद्धिः तत एव विगतेच्छाभयक्रोधो मोक्षपरायणो मोक्षैकप्रयोजनो मुनिः आत्मावलोकनशीलो यः सदा मुक्त एव साध्यदशायाम् इव साधनदशायाम् अपि मुक्त एव स इत्यर्थः। उक्तस्य नित्यनैमित्तिककर्मेति कर्तव्यताकस्य कर्मयोगस्य योगशिरस्कस्य सुशकताम् आह</description>
    </item>
    
    <item>
      <title>28 यतेन्द्रियमनोबुद्धिर्मुनिर्मोक्षपरायणः</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/28_yatendriyamanobud/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/28_yatendriyamanobud/</guid>
      <description>(सं) विश्वास-प्रस्तुतिः ...{Loading}... यतेन्द्रिय-मनो-बुद्धिर्
मुनिर् मोक्ष-परायणः।
विगतेच्छा-भय-क्रोधो
यः सदा मुक्त एव सः॥5.28॥
(सं) मूलम् ...{Loading}... यतेन्द्रियमनोबुद्धिर्मुनिर्मोक्षपरायणः।
विगतेच्छाभयक्रोधो यः सदा मुक्त एव सः।।5.28।।
रामानुज-सम्प्रदायः (सं) रामानुजः मूलम् ...{Loading}... ।।5.28।। बाह्यान् विषयस्पर्शान् बहिः कृत्वा बाह्येन्द्रियव्यापारं सर्वम् उपसंहृत्य योगयोग्यासने ऋजुकाय उपविश्य चक्षुः भ्रुवोः अन्तरे नासाग्रे विन्यस्य नासाभ्यन्तरचारिणौ प्राणापानौ समौ कृत्वा उच्छवासनिः श्वासौ समगति कृत्वा आत्मावलोकनाद् अन्यत्र प्रवृत्त्यनर्हेन्द्रियमनोबुद्धिः तत एव विगतेच्छाभयक्रोधो मोक्षपरायणो मोक्षैकप्रयोजनो मुनिः आत्मावलोकनशीलो यः सदा मुक्त एव साध्यदशायाम् इव साधनदशायाम् अपि मुक्त एव स इत्यर्थः। उक्तस्य नित्यनैमित्तिककर्मेति कर्तव्यताकस्य कर्मयोगस्य योगशिरस्कस्य सुशकताम् आह</description>
    </item>
    
    <item>
      <title>29 भोक्तारं यज्ञतपसाम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/29_bhoktAraM_yajnata/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/05_karma-saMnyAsa-yogaH/29_bhoktAraM_yajnata/</guid>
      <description>(सं) विश्वास-प्रस्तुतिः ...{Loading}... भोक्तारं यज्ञ-तपसां
सर्व-लोक-महेश्वरम्।
सुहृदं सर्व-भूतानां
ज्ञात्वा मां शान्तिम् ऋच्छति॥5.29॥
(सं) मूलम् ...{Loading}... भोक्तारं यज्ञतपसां सर्वलोकमहेश्वरम्।
सुहृदं सर्वभूतानां ज्ञात्वा मां शान्तिमृच्छति।।5.29।।
रामानुज-सम्प्रदायः (सं) रामानुजः मूलम् ...{Loading}... ।।5.29।।यज्ञतपसां भोक्तारं सर्वलोकमहेश्वरं सर्वभूतानां सुहृदं मां ज्ञात्वा शान्तिम् ऋच्छति कर्मयोगकरण एव सुखम् ऋच्छति।
सर्वलोकमहेश्वरं सर्वेषां लोकेश्वराणाम् अपि ईश्वरन्तमीश्वराणां परमं महेश्वरम् (श्वेता॰ उ॰ 6।7) इति हि श्रूयते। मां सर्वलोकमहेश्वरं सर्वसुहृदं ज्ञात्वा मदाराधनरूपः कर्मयोग इति सुखेन तत्र प्रवर्तते इत्यर्थः सुहृदाम्आराधनाय सर्वे प्रवर्तन्ते।
(सं) रामानुजः वेङ्कटनाथः .</description>
    </item>
    
  </channel>
</rss>
