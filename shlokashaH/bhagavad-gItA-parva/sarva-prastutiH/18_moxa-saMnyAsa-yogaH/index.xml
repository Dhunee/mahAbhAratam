<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१८ मोक्ष-संन्यास-योगः on महाभारते विश्वासटिप्पन्यः</title>
    <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/</link>
    <description>Recent content in &#43;१८ मोक्ष-संन्यास-योगः on महाभारते विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/index.xml" rel="self" type="application/rss+xml" />
    <item>
      <title>01 सन्न्यासस्य महाबाहो</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/01_sannyAsasya_mahAb/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/01_sannyAsasya_mahAb/</guid>
      <description>(सं) विश्वास-प्रस्तुतिः ...{Loading}... +++(अर्जुन उवाच)+++
संन्यासस्य महाबाहो
तत्त्वम् इच्छामि वेदितुम्।
त्यागस्य च हृषीकेश
पृथक् केशि-निषूदन॥18.1॥
(सं) मूलम् ...{Loading}... अर्जुन उवाच
संन्यासस्य महाबाहो तत्त्वमिच्छामि वेदितुम्।
त्यागस्य च हृषीकेश पृथक्केशिनिषूदन।।18.1।।
रामानुज-सम्प्रदायः (सं) रामानुजः मूलम् ...{Loading}... अतीतेनाध्याय-द्वयेन
+अभ्युदय-निश्-श्रेयस-साधन-भूतं वैदिकम् एव यज्ञ-तपोदानादिकं कर्म; नान्यत्,
वैदिकस्य कर्मणः सामान्य-लक्षणं प्रणवान्वयः ।
तत्र मोक्षाभ्युदय-साधनयोर् भेदस्
&amp;ldquo;तत्-सच्&amp;rdquo;-छब्द-निर्देश्यत्वेन;
मोक्ष-साधनं च कर्म-फलाभिसन्धि-रहितं यज्ञादिकम्,
तद्-आरम्भः सत्त्वोद्रेकाद् भवति;
सत्त्वोद्रेकश् च सात्त्विकाहार-सेवनयेत्य् उक्तम्,
अनन्तरं मोक्ष-साधनतया निर्दिष्टयोस् त्याग-संन्यासयोर् ऐक्यम्,
त्यागस्य स्वरूपं भगवति सर्वेश्वरे सर्वकर्मणां कर्तृत्वानुसन्धानं,</description>
    </item>
    
    <item>
      <title>02 श्री भगवानुवाच</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/02_shrI_bhagavAnuvAc/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/02_shrI_bhagavAnuvAc/</guid>
      <description>(सं) विश्वास-प्रस्तुतिः ...{Loading}... +++(श्री भगवानुवाच)+++
काम्यानां कर्मणां न्यासं
संन्यासं कवयो विदुः।
सर्व-कर्म-फल-त्यागं
प्राहुस् त्यागं विचक्षणाः॥18.2॥
(सं) मूलम् ...{Loading}... श्री भगवानुवाच
काम्यानां कर्मणां न्यासं संन्यासं कवयो विदुः।
सर्वकर्मफलत्यागं प्राहुस्त्यागं विचक्षणाः।।18.2।।
रामानुज-सम्प्रदायः (सं) रामानुजः मूलम् ...{Loading}... Sanskrit Commentary By Sri Ramanuja
।।18.2।। श्रीभगवानुवाच &amp;ndash; केचन विद्वांसः काम्यानां कर्मणां न्यासं स्वरूपत्यागं संन्यासं विदुः केचित् च विचक्षणाः नित्यानां नैमित्तिकानां काम्यानां च सर्वेषां कर्मणां फलत्याग एव मोक्षशास्त्रेषु त्यागशब्दार्थः इति **प्राहुः। तत्र शास्त्रीयः त्यागः काम्यकर्मस्वरूपविषयः; सर्वकर्मफलविषयः; इति विवादं प्रदर्शयन् एकत्र संन्यासशब्दम् इतरत्र त्यागशब्दं प्रयुक्तवान् अतः त्यागसंन्यासशब्दयोः एकार्थत्वम् अङ्गीकृतम् इति ज्ञायते।</description>
    </item>
    
    <item>
      <title>03 त्याज्यन् दोषवदित्येके</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/03_tyAjyan_doShavadi/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/03_tyAjyan_doShavadi/</guid>
      <description>(सं) विश्वास-प्रस्तुतिः ...{Loading}... त्याज्यं दोषवद् इत्य् एके
कर्म प्राहुर्मनीषिणः।
यज्ञ-दान-तपः-कर्म
न त्याज्यम् इति चापरे॥18.3॥
(सं) मूलम् ...{Loading}... त्याज्यं दोषवदित्येके कर्म प्राहुर्मनीषिणः।
यज्ञदानतपःकर्म न त्याज्यमिति चापरे।।18.3।।
रामानुज-सम्प्रदायः (सं) रामानुजः मूलम् ...{Loading}... ।।18.3।। एके मनीषिणः कापिला वैदिकाः च तन्मतानुसारिणो रागादिदोषवद् बन्धकत्वात् सर्वं यज्ञादिकं कर्म मुमुक्षुणा त्याज्यम् इति आहुः। अपरे पण्डिता यज्ञादिकं कर्म न त्याज्यम् इति प्राहुः।
(सं) रामानुजः वेङ्कटनाथः ...{Loading}... ।।18.3।। एवंकाम्यानाम् [18।2] इति श्लोकेन फलविरोधतदभावद्वारा विरोधो दर्शितः। अथत्याज्यं दोषवत् इति श्लोकेन स्वरूपतो दोषयोगतदभावाभ्यां प्रत्यवायत्वादिमुखेन विवादः प्रदर्श्यते &amp;ndash; वैधहिंसाऽपि कापिलैर्निषिद्धत्वेन दोषतयाऽङ्गीक्रियते। यथोक्तमीश्वरकृष्णेनदृष्टवदानुश्रविकः स ह्यविशुद्धः क्षयातिशययुक्तः इति। उक्तं च पञ्चशिखाचार्यैः &amp;ndash; स्वल्पः सङ्करः सुपरिहरः सप्रत्यवमर्शः इति। अतो वैधहिंसा पुरुषस्य दोषमावक्ष्यति; कतोश्चोपकरिष्यतीति तन्मतम्। अतःएके इति शब्देन सामान्यतो निर्दिष्टावादिनःदोषवत् इति हेत्वन्वयादिसामर्थ्याद्दोषाख्यदृष्टान्तोक्तिबलाद्वा विशेषतो व्यज्यन्त इत्याहकापिला वैदिकाश्च तन्मतानुसारिण इति। एतेन सर्वकर्मस्वरूपसन्न्यासवादिनां मतमपि वेदबाह्यत्वेन दर्शितम्। रागादिदोषवदिति &amp;ndash; रागादयो दोषा बन्धका इति सर्वसैद्धान्तिकसम्मतत्वात्तदुदाहरणम् यद्वा कर्मैव रागादिदोषवत् अत एव बन्धकमित्यभिप्रायः। अस्यां योजनायामादिशब्दो हिंसादिकमपि संगृह्णाति। सर्वं यज्ञादिकं कर्मेति &amp;ndash; कर्मशब्दोऽत्र सामान्यविषयोऽपियज्ञदानतपःकर्म न त्याज्यम् इति पक्षान्तरे विशेषणाच्छास्त्रचोदितविषयः तत्र च विशेषकाभावात्काम्यविषयत्वे पौनरुक्त्याच्च सर्वविषय इति भावः। सर्वैस्त्याज्यत्वे तद्विधायकस्य शास्त्रस्याप्रामाण्यप्रसङ्गात्मुमुक्षुणेति विशेषितम्। अपरशब्दोऽत्र स्वमतानुसारिविषयः। यज्ञदानतपःकर्म न त्याज्यं कार्यमेव तत् [18।5] इति हि स्वमतं वक्ष्यत इत्यभिप्रायेणाऽऽहपण्डिता इति त्याज्योपादेयविभागतत्त्वविद इत्यर्थः।</description>
    </item>
    
    <item>
      <title>04 निश्चयं श्रृणु</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/04_nishchayaM_shrRNu/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/04_nishchayaM_shrRNu/</guid>
      <description>(सं) विश्वास-प्रस्तुतिः ...{Loading}... निश्चयं श्रृणु मे तत्र
त्यागे भरत-सत्तम।
त्यागो हि पुरुष-व्याघ्र
त्रिविधः संप्रकीर्तितः॥18.4॥
(सं) मूलम् ...{Loading}... निश्चयं श्रृणु मे तत्र त्यागे भरतसत्तम।
त्यागो हि पुरुषव्याघ्र त्रिविधः संप्रकीर्तितः।।18.4।।
रामानुज-सम्प्रदायः (सं) रामानुजः मूलम् ...{Loading}... ।।18.4।।तत्र एवं वादिविप्रतिपन्ने त्यागे त्यागविषयं निश्चयं मे मत्तः श्रृणु। त्यागः क्रियमाणेषु एव वैदिकेषु कर्मसु फलविषयतया; कर्मविषयतया; कर्तृत्वविषयतया च पूर्वम् एव हि मया त्रिविधःसंप्रकीर्तितः &amp;ndash; मयि सर्वाणि कर्माणि संन्यस्याध्यात्मचेतसा। निराशीर्निर्ममो भूत्वा युध्यस्व विगतज्वरः।। (गीता 3।30) इति। कर्मजन्यं स्वर्गादिकं फलं मम न स्याद् इति फलत्यागः। मदीयफलसाधनतया मदीयम् इदं कर्म इति कर्मणि ममतायाः परित्यागः कर्मविषयः त्यागः सर्वेश्वरे कर्तृत्वानुसन्धानेन आत्मनः कर्तृतात्यागः कर्तृत्वविषयः त्यागः।</description>
    </item>
    
    <item>
      <title>05 यज्ञदानतपःकर्म न</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/05_yajnadAnatapaHkar/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/05_yajnadAnatapaHkar/</guid>
      <description>(सं) विश्वास-प्रस्तुतिः ...{Loading}... यज्ञ-दान-तपः-कर्म
न त्याज्यं कार्यमेव तत्।
यज्ञो दानं तपश् चैव
पावनानि मनीषिणाम्॥18.5॥
(सं) मूलम् ...{Loading}... यज्ञदानतपःकर्म न त्याज्यं कार्यमेव तत्।
यज्ञो दानं तपश्चैव पावनानि मनीषिणाम्।।18.5।।
रामानुज-सम्प्रदायः (सं) रामानुजः मूलम् ...{Loading}... ।।18.5।।यज्ञदानतपःप्रभृति वैदिकं कर्म मुमुक्षुणा न कदाचिद् अपि त्याज्यम् अपि तु आप्रयाणाद् अहरहः कार्यम् एव कुतः यज्ञदानतपःप्रभृतीनि वर्णाश्रमसम्बन्धीनि कर्माणि मनीषिणां मननशीलानां पावनानि। मननम् उपासनम्। मुमुक्षूणां यावज्जीवम् उपासनं कुर्वताम् उपासननिष्पत्तिविरोधिप्राचीनकर्मविनाशनानि इत्यर्थः।
(सं) रामानुजः वेङ्कटनाथः ...{Loading}... ।।18.5।। एवं त्रिविधत्यागानुवादस्य स्वरूपत्यागव्यवच्छेदार्थतोच्यतेयज्ञदान &amp;ndash; इत्यादिना। विविदिषाद्युत्पत्तेः प्राग्यज्ञादिकमनुष्ठेयं; पश्चात्तु परित्याज्यमित्याख्यातीति केचित् तन्मतव्युदासायाऽऽह &amp;ndash; न कदाचिदपीति। स खल्वेवं वर्तयन्यावदायुषम् [छा.</description>
    </item>
    
    <item>
      <title>06 एतान्यपि तु</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/06_etAnyapi_tu/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/06_etAnyapi_tu/</guid>
      <description>(सं) विश्वास-प्रस्तुतिः ...{Loading}... एतान्य् अपि तु कर्माणि
सङ्गं+++(=ममतां)+++ त्यक्त्वा फलानि च।
कर्तव्यानीति मे पार्थ
निश्चितं मतम् उत्तमम्॥18.6॥
(सं) मूलम् ...{Loading}... एतान्यपि तु कर्माणि सङ्गं त्यक्त्वा फलानि च।
कर्तव्यानीति मे पार्थ निश्चितं मतमुत्तमम्।।18.6।।
रामानुज-सम्प्रदायः (सं) रामानुजः मूलम् ...{Loading}... ।।18.6।। यस्मात् मनीषिणां यज्ञदानतपःप्रभृतीनि पावनानि; तस्माद् उपासनवद् एतानि अपि यज्ञादीनि कर्माणि मदाराधनरूपाणि सङ्गं कर्मणि ममतां फलानि च त्यक्त्वा अहरह आप्रयाणाद् उपासननिर्वृत्तये मुमुक्षुणा कर्तव्यानि इति मम निश्चितम् उत्तमं मतम्।
(सं) रामानुजः वेङ्कटनाथः ...{Loading}... ।।18.</description>
    </item>
    
    <item>
      <title>07 नियतस्य तु</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/07_niyatasya_tu/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/07_niyatasya_tu/</guid>
      <description>(सं) विश्वास-प्रस्तुतिः ...{Loading}... नियतस्य तु संन्यासः
कर्मणो नोपपद्यते।
मोहात् तस्य परित्यागस्
तामसः परिकीर्तितः॥18.7॥
(सं) मूलम् ...{Loading}... नियतस्य तु संन्यासः कर्मणो नोपपद्यते।
मोहात्तस्य परित्यागस्तामसः परिकीर्तितः।।18.7।।
रामानुज-सम्प्रदायः (सं) रामानुजः मूलम् ...{Loading}... ।।18.7।।नियतस्य नित्यनैमित्तिकस्य महायज्ञादेः कर्मणः संन्यासः त्यागो न **उपपद्यते।**शरीरयात्रापि च ते न प्रसिद्ध्येदकर्मणः।। (गीता 3।8) इति शरीरयात्राया एव असिद्धेः। शरीरयात्रा हि यज्ञशिष्टाशनेन निर्वर्त्यमाना सम्यग् ज्ञानाय प्रभवति। अन्यथाभुञ्जते ते त्वघं पापाः (गीता 3।13) इति अयज्ञशिष्टाघरूपाशनाप्यायनं मनसो विपरीतज्ञानाय भवति।
अन्नमयं हि सोम्य मनः (छा॰ उ॰ 6।5।4) इति अन्नेन हि मन आप्यायते। आहारशुद्धौ सत्त्वशुद्धिः सत्त्वशुद्धौ ध्रुवा स्मृतिः। स्मृतिलम्भे सर्वग्रन्थीनां विप्रमोक्षः (छ॰ उ॰ 7।26।2) इति ब्रह्मसाक्षात्काररूपं ज्ञानम् आहारशुद्ध्यायत्तमिति श्रूयते। तस्मात् महायज्ञादिनित्यनैमित्तिकं कर्म आप्रयाणात् ब्रह्मज्ञानाय एव उपादेयम् इति तस्य त्यागो न उपपद्यते।</description>
    </item>
    
    <item>
      <title>08 दुःखमित्येव यत्कर्म</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/08_duHkhamityeva_yat/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/08_duHkhamityeva_yat/</guid>
      <description>(सं) विश्वास-प्रस्तुतिः ...{Loading}... दुःखम् इत्य् एव यत् कर्म
काय-क्लेश-भयात् त्यजेत्।
स कृत्वा राजसं त्यागं
नैव त्याग-फलं लभेत्॥18.8॥
(सं) मूलम् ...{Loading}... दुःखमित्येव यत्कर्म कायक्लेशभयात्त्यजेत्।
स कृत्वा राजसं त्यागं नैव त्यागफलं लभेत्।।18.8।।
रामानुज-सम्प्रदायः (सं) रामानुजः मूलम् ...{Loading}... ।।18.8।। यद्यपि परम्परया मोक्षसाधनभूतं कर्म तथापि दुःखात्मकद्रव्यार्जनसाध्यत्वात् बह्वायासरूपतया कायक्लेशकरत्वात् च मनसः अवसादकरम् इति तद्भीत्या योगनिष्पत्तये ज्ञानाभ्यास एव यतनीय इति यो महायज्ञाद्याश्रमकर्म परित्यजेत् स राजसं रजोमूलं त्यागं कृत्वा तद् अयथा अवस्थितशास्त्रार्थरूपम् इति ज्ञानोत्पत्तिरूपं **त्यागफलं न लभेत्।**अयथावत्प्रजानाति बुद्धिः सा पार्थ राजसी।। (गीता 18।31) इति हि वक्ष्यते। न हि कर्म दृष्टद्वारेण मनःप्रसादहेतुः। अपि तु भगवत्प्रसादद्वारेण।</description>
    </item>
    
    <item>
      <title>09 कार्यमित्येव यत्कर्म</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/09_kAryamityeva_yatk/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/09_kAryamityeva_yatk/</guid>
      <description>(सं) विश्वास-प्रस्तुतिः ...{Loading}... कार्यम् इत्य् एव यत् कर्म
नियतं क्रियते ऽर्जुन।
सङ्गं+++(→ममतां)+++ त्यक्त्वा फलं चैव
स त्यागः सात्त्विको मतः॥18.9॥
(सं) मूलम् ...{Loading}... कार्यमित्येव यत्कर्म नियतं क्रियतेऽर्जुन।
सङ्गं त्यक्त्वा फलं चैव स त्यागः सात्त्विको मतः।।18.9।।
रामानुज-सम्प्रदायः (सं) रामानुजः मूलम् ...{Loading}... ।।18.9।। नित्यनैमित्तिकमहायज्ञादिवर्णाश्रमविहितं कर्म मदाराधनरूपतया कार्यं स्वयंप्रयोजनम् इति मत्वा सङ्गं कर्मणि ममतां फलं च त्यक्त्वा यत् क्रियते स त्यागः सात्त्विको मतः स सत्त्वमूलः। यथावस्थितशास्त्रार्थज्ञानमूल इत्यर्थः।
सत्त्वं हि यथावस्थितवस्तुज्ञानम् उत्पादयति इति उक्तम् &amp;ndash; सत्त्वात् सञ्जायते ज्ञानम् (गीता 14।17) इति। वक्ष्यते च &amp;ndash; प्रवृत्तिं च निवृत्तिं च कार्याकार्ये भयाभये। बन्धं मोक्षं च या वेत्ति बुद्धिः सा पार्थ सात्त्विकी।। (गीता 18।30) इति।</description>
    </item>
    
    <item>
      <title>10 न द्वेष्ट्यकुशलम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/10_na_dveShTyakushal/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/10_na_dveShTyakushal/</guid>
      <description>(सं) विश्वास-प्रस्तुतिः ...{Loading}... न द्वेष्ट्य् अकुशलं कर्म
कुशले नानुषज्जते।
त्यागी सत्त्व-समाविष्टो
मेधावी छिन्न-संशयः॥18.10॥
(सं) मूलम् ...{Loading}... न द्वेष्ट्यकुशलं कर्म कुशले नानुषज्जते।
त्यागी सत्त्वसमाविष्टो मेधावी छिन्नसंशयः।।18.10।।
रामानुज-सम्प्रदायः (सं) रामानुजः मूलम् ...{Loading}... ।।18.10।। एवं सत्त्वसमाविष्टो मेधावी यथावस्थिततत्त्वज्ञानः तत एव छिन्नसंशयः कर्मणि सङ्गफलकर्तृत्वत्यागी न द्वेष्टि अकुशलं कर्म कुशले च कर्मणि न अनुषज्जते। अकुशलं कर्म अनिष्टफलम्; कुशलं च कर्म इष्टरूपस्वर्गपुत्रपश्वन्नादिफलम् सर्वस्मिन् कर्मणि ममतारहितत्वात् त्यक्तब्रह्मव्यतिरिक्तसर्वफलत्वात्; त्यक्तकर्तृत्वात् च तयोः क्रियमाणयोः प्रीतिद्वेषौ न करोति। अनिष्टफलं पापं कर्म अत्र प्रामादिकम् अभिप्रेतम्;नाविरतो दुश्चरितान्नाशान्तो नासमाहितः। नाशान्तमानसो वापि प्रज्ञानेनैनमाप्नुयात्।। (कठ॰ उ॰ 1।2।24) इति दुश्चरिताविरतेः ज्ञानोत्पत्तिविरोधित्वश्रवणात्। अतः कर्मणि कर्तृत्वसङ्गफलानां त्यागः शास्त्रीयः त्यागः न कर्मस्वरूपत्यागः। तद् आह &amp;ndash;</description>
    </item>
    
    <item>
      <title>11 न हि</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/11_na_hi/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/11_na_hi/</guid>
      <description>(सं) विश्वास-प्रस्तुतिः ...{Loading}... न हि देह-भृता शक्यं
त्यक्तुं कर्माण्य् अशेषतः।
यस् तु कर्म-फल-त्यागी
स त्यागीत्य् अभिधीयते॥18.11॥+++(5)+++
(सं) मूलम् ...{Loading}... न हि देहभृता शक्यं त्यक्तुं कर्माण्यशेषतः।
यस्तु कर्मफलत्यागी स त्यागीत्यभिधीयते।।18.11।।
रामानुज-सम्प्रदायः (सं) रामानुजः मूलम् ...{Loading}... ।।18.11।।न हि देहभृता ध्रियमाणशरीरेण कर्माणि अशेषतः त्यक्तुं शक्यम् देहधारणार्थानाम् अशनपानादीनां तदनुबन्धिनां च कर्मणाम् अवर्जनीयत्वात् तदर्थं च महायज्ञाद्यनुष्ठानम् अवर्जनीयम्। यः तु तेषु महायज्ञादिकर्मसु फलत्यागी स एवत्यागेनैके अमृतत्वमानशुः (महाना॰ 8।14) इत्यादिशास्त्रेषु **त्यागी इति अभिधीयते। फलत्यागी इति प्रदर्शनार्थः; फलकर्तृत्वकर्मसङ्गानां त्यागी इतित्रिविधः संप्रकीर्तितः इति प्रक्रमात्।</description>
    </item>
    
    <item>
      <title>12 अनिष्टमिष्टम् मिश्रम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/12_aniShTamiShTam_mi/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/12_aniShTamiShTam_mi/</guid>
      <description>(सं) विश्वास-प्रस्तुतिः ...{Loading}... अनिष्टम् इष्टं मिश्रं च
त्रिविधं कर्मणः फलम्।
भवत्य् अत्यागिनां प्रेत्य
न तु संन्यासिनां क्वचित्॥18.12॥
(सं) मूलम् ...{Loading}... अनिष्टमिष्टं मिश्रं च त्रिविधं कर्मणः फलम्।
भवत्यत्यागिनां प्रेत्य न तु संन्यासिनां क्वचित्।।18.12।।
रामानुज-सम्प्रदायः (सं) रामानुजः मूलम् ...{Loading}... ।।18.12।।अनिष्टं नरकादिफलम्; इष्टं स्वर्गादि; मिश्रम् अनिष्टसंभिन्नं पुत्रपश्वन्नादि एतत् त्रिविधं कर्मणः फलम् अत्यागिनां कर्तृत्वममताफलत्यागरहितानां प्रेत्य भवति प्रेत्य कर्मानुष्ठानोत्तरकालम् इत्यर्थः। न तु संन्यासिनां क्वचित् न तु कर्तृत्वादिपरित्यागिनां क्वचिद् अपि मोक्षविरोधि फलं भवति।
एतद् उक्तं भवति &amp;ndash; यद्यपि अग्निहोत्रमहायज्ञादीनि नित्यानि एव; तथापि जीवनाधिकारकामाधिकारयोः इव मोक्षाधिकारे च विनियोगपृथक्त्वेन परिह्रियते; मोक्षविनियोगः च &amp;ndash; तमेतं वेदानुवचनेन ब्राह्मणाविविदिषन्ति यज्ञेन दानेन तपसानाशकेन (बृ॰ उ॰ 4।4।22) इत्यादिभिः इति। तद् एवं क्रियमाणेषु एव कर्मसु कर्तृत्वादिपरित्यागः शास्त्रसिद्धः संन्यासः स एव च त्याग इति उक्तः। इदानीं भगवति पुरुषोत्तमे अन्तर्यामिणि कर्तृत्वानुसंधानेन आत्मनि अकर्तृत्वानुसन्धानप्रकारम् आह। तत एव फलकर्मणोः अपि ममतापरित्यागो भवति इति। परमपुरुषो हि स्वकीयेन जीवात्मना स्वकीयैः च करणकलेवरप्राणैः स्वलीलाप्रयोजनाय कर्माणि आरभते। अतो जीवात्मगतं क्षुन्निवृत्त्यादिकम् अपि फलं तत्साधनभूतं च कर्म परमपुरुषस्य एव &amp;ndash;</description>
    </item>
    
    <item>
      <title>13 पञ्चैतानि महाबाहो</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/13_panchaitAni_mahAb/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/13_panchaitAni_mahAb/</guid>
      <description>(सं) विश्वास-प्रस्तुतिः ...{Loading}... पञ्चैतानि महा-बाहो
कारणानि निबोध मे।
साङ्ख्ये +++(यज्ञादि-)+++कृतान्ते+++(→वेदान्ते)+++ प्रोक्तानि
सिद्धये सर्व-कर्मणाम्॥18.13॥
(सं) मूलम् ...{Loading}... पञ्चैतानि महाबाहो कारणानि निबोध मे।
साङ्ख्ये कृतान्ते प्रोक्तानि सिद्धये सर्वकर्मणाम्।।18.13।।
रामानुज-सम्प्रदायः (सं) रामानुजः मूलम् ...{Loading}... ।।18.13।। संख्या बुद्धिः; साङ्ख्ये कृतान्ते यथावस्थिततत्त्वविषयया वैदिक्या बुद्ध्या अनुसंहिते निर्णये सर्वकर्मणां सिद्धये &amp;ndash; उत्पत्तये प्रोक्तानि पञ्च एतानि कारणानि निबोध मे मम सकाशात् अनुसंधत्स्व।
वैदिकी हि बुद्धिः शरीरेन्द्रियप्राणजीवात्मोपकरणं परमात्मानम् एव कर्तारम् अवधारयति। य आत्मनि तिष्ठन्नात्मनोऽन्तरो यमात्मा न वेद; यस्यात्मा शरीरम्; य आत्मानमन्तरो यमयति; स त आत्मान्तर्याम्यमृतः (श॰ प॰ 14।5।30)अन्तःप्रविष्टः शास्ता जनानां सर्वात्मा (तै॰ आ॰ 3।11।3) इत्यादिषु। तद् इदम् आह &amp;ndash;</description>
    </item>
    
    <item>
      <title>14 अधिष्ठानन् तथा</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/14_adhiShThAnan_tath/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/14_adhiShThAnan_tath/</guid>
      <description>(सं) विश्वास-प्रस्तुतिः ...{Loading}... अधिष्ठानं तथा कर्ता
करणं च पृथग्विधम्।
विविधाश् च पृथक् चेष्टा
दैवं चैवात्र पञ्चमम्॥18.14॥
(सं) मूलम् ...{Loading}... अधिष्ठानं तथा कर्ता करणं च पृथग्विधम्।
विविधाश्च पृथक्चेष्टा दैवं चैवात्र पञ्चमम्।।18.14।।
रामानुज-सम्प्रदायः (सं) रामानुजः मूलम् ...{Loading}... ।।18.14।। न्याय्ये शास्त्रसिद्धे विपरीते प्रतिषिद्धे वा सर्वस्मिन् कर्मणि शारीरे वाचिके मानसे च पञ्च एते हेतवः। अधिष्ठानं शरीरम्; अधिष्ठीयते जीवात्मना इति महाभूतसंघातरूपं शरीरम् अधिष्ठानम्। तथा कर्ता जीवात्मा अस्य जीवात्मनः ज्ञातृत्वं कर्तृत्वं च &amp;ndash; ज्ञोऽत एव (ब्र॰ सू॰ 2।3।18)कर्ता शास्त्रार्थवत्त्वात् (ब्र॰ सू॰ 2।3।33) इति च सूत्रोपपादितम्। करणं च पृथग्विधम् वाक्पाणिपादादिपञ्चकं समनस्कं कर्मेन्द्रियम्; पृथग्विधं कर्मनिष्पत्तौ पृथग्व्यापारम्। विविधाः च पृथक् चेष्टाः &amp;ndash; चेष्टाशब्देन पञ्चात्मा वायुः अभिधीयते; तद्वृत्तिवाचिना; शरीरेन्द्रियधारकस्य प्राणापानादिभेदभिन्नस्य वायोः पञ्चात्मनो विविधा च चेष्टा विविधा वृत्तिः। दैवं च एव अत्र पञ्चमम्; अत्र कर्म हेतुकलापे दैवं पञ्चमम् परमात्मा अन्तर्यामी कर्मनिष्पत्तौ प्रधानहेतुः इति अर्थः उक्तं हिसर्वस्य चाहं हृदि सन्निविष्टो मत्तः स्मृतिर्विज्ञानमपोहनं च। (गीता 15।15) इति। वक्ष्यति च &amp;ndash; ईश्वरः सर्वभूतानां हृद्देशेऽर्जुन तिष्ठति। भ्रामयन् सर्वभूतानि यन्त्रारूढानि मायया।। (गीता 18।61) इति।</description>
    </item>
    
    <item>
      <title>15 शरीरवाङ्मनोभिर्यत्कर्म</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/15_sharIravA~Nmanobh/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/15_sharIravA~Nmanobh/</guid>
      <description>(सं) विश्वास-प्रस्तुतिः ...{Loading}... शरीर-वाङ्-मनोभिर् यत्
कर्म प्रारभते नरः।
न्याय्यं वा विपरीतं वा
पञ्चैते तस्य +++(कर्मणो)+++ हेतवः॥18.15॥
(सं) मूलम् ...{Loading}... शरीरवाङ्मनोभिर्यत्कर्म प्रारभते नरः।
न्याय्यं वा विपरीतं वा पञ्चैते तस्य हेतवः।।18.15।।
रामानुज-सम्प्रदायः (सं) रामानुजः मूलम् ...{Loading}... ।।18.15।। न्याय्ये शास्त्रसिद्धे विपरीते प्रतिषिद्धे वा सर्वस्मिन् कर्मणि शारीरे वाचिके मानसे च पञ्च एते हेतवः। अधिष्ठानं शरीरम्; अधिष्ठीयते जीवात्मना इति महाभूतसंघातरूपं शरीरम् अधिष्ठानम्। तथा कर्ता जीवात्मा अस्य जीवात्मनः ज्ञातृत्वं कर्तृत्वं च &amp;ndash; ज्ञोऽत एव (ब्र॰ सू॰ 2।3।18)कर्ता शास्त्रार्थवत्त्वात् (ब्र॰ सू॰ 2।3।33) इति च सूत्रोपपादितम्। करणं च पृथग्विधम् वाक्पाणिपादादिपञ्चकं समनस्कं कर्मेन्द्रियम्; पृथग्विधं कर्मनिष्पत्तौ पृथग्व्यापारम्। विविधाः च पृथक् चेष्टाः &amp;ndash; चेष्टाशब्देन पञ्चात्मा वायुः अभिधीयते; तद्वृत्तिवाचिना; शरीरेन्द्रियधारकस्य प्राणापानादिभेदभिन्नस्य वायोः पञ्चात्मनो विविधा च चेष्टा विविधा वृत्तिः। दैवं च एव अत्र पञ्चमम्; अत्र कर्म हेतुकलापे दैवं पञ्चमम् परमात्मा अन्तर्यामी कर्मनिष्पत्तौ प्रधानहेतुः इति अर्थः उक्तं हिसर्वस्य चाहं हृदि सन्निविष्टो मत्तः स्मृतिर्विज्ञानमपोहनं च। (गीता 15।15) इति। वक्ष्यति च &amp;ndash; ईश्वरः सर्वभूतानां हृद्देशेऽर्जुन तिष्ठति। भ्रामयन् सर्वभूतानि यन्त्रारूढानि मायया।। (गीता 18।61) इति।</description>
    </item>
    
    <item>
      <title>16 तत्रैवं सति</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/16_tatraivaM_sati/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/16_tatraivaM_sati/</guid>
      <description>(सं) विश्वास-प्रस्तुतिः ...{Loading}... तत्रैवं सति कर्तारम्
आत्मानं केवलं तु यः।
पश्यत्य् अकृत-बुद्धित्वान्
न स पश्यति दुर्मतिः॥18.16॥
(सं) मूलम् ...{Loading}... तत्रैवं सति कर्तारमात्मानं केवलं तु यः।
पश्यत्यकृतबुद्धित्वान्न स पश्यति दुर्मतिः।।18.16।।
रामानुज-सम्प्रदायः (सं) रामानुजः मूलम् ...{Loading}... ।।18.16।।एवं वस्तुतः परमात्मानुमतिपूर्वके जीवात्मनः कर्तृत्वे सति तत्र कर्मणि केवलम् आत्मानम् एव कर्तारं यः पश्यति; स दुर्मतिः विपरीतमतिः; अकृतबुद्धित्वात् &amp;ndash; अनिष्पन्नयथावस्थितवस्तुबुद्धित्वात् न पश्यति न यथावस्थितं कर्तारं पश्यति।
(सं) रामानुजः वेङ्कटनाथः ...{Loading}... ।।18.16।। यद्येवं पञ्चानां हेतुत्वेऽप्यात्मैव कर्ता; तर्ह्यकर्तृत्वानुसन्धानं भ्रान्तिरूपमेव स्यात् विधिनिषेधादिसंरक्षणाय कर्तृत्वं तावद्दुस्त्यजम् न च सहकारिनिरपेक्षकर्तृत्वं प्रतिषिध्यत इति वाच्यं तस्य प्रसङ्गाभावेन प्रतिषेधायोगात्। न हि कश्चिद्देहेन्द्रियदण्डचक्रादिनिरपेक्षः करोमीति मन्यत इति शङ्कायां नियन्त्रन्तरनिरपेक्षस्वाभाविककर्तृत्वभ्रमस्य देहाद्यात्मभ्रमवतां चानेकाधीने कर्मण्यनन्याधीनत्वाभिमानस्य निवारणमकर्तृत्वानुसन्धानमित्युच्यतेतत्रैवम् इति श्लोकेन। परमात्मानुमतिपूर्वक इति सर्वनिर्वाहकप्रधानहेतुग्रहः। आत्मानमिति स्वात्मानमित्यर्थः। अत एव च कर्तृशब्दोऽत्र न पूर्ववद्धर्मिसमर्पकः इतरथा कर्मप्रारम्भहेतुमित्यध्याहारप्रसङ्गाच्चेत्यभिप्रायेणाऽऽह &amp;ndash; केवलमात्मानमेव कर्तारमिति। तुशब्दोऽत्रावधारणार्थो व्याख्यातः। शङ्कानिवर्तकत्वेऽपि वा केवलशब्दोक्तव्यक्त्यर्थ एवकारः। नन्वत्र केवलशब्देन स्वाभाविककर्तृत्वानुवादमात्रं स्यादिति चेत् न चतुर्भिः सम्भूयकरणे प्रस्तुते तदवभिज्ञनिन्दायां तद्व्यवच्छेदार्थत्वस्वारस्यात्तस्यापेक्षितत्वाच्च। तत्र यत्परैरुक्तम् &amp;ndash; आत्मनोऽविक्रियस्वभावत्वेनाधिष्ठानादिभिः संहतत्वानुपपत्तेः विक्रियावतो ह्यन्यैः संहननं; संहत्य वा कर्तृत्वं स्यात् नत्वविक्रियस्यात्मनः केनचित्संहननमस्तीति न सम्भूयकारित्वमुपपद्यते इति तदसत् स्वरूपोत्पत्त्यादिविकाररहितस्यात्मनःदारुण्यग्निर्यथा तैलं तिले तद्वत्पुमानपि। प्रधानेऽवस्थितो व्यापी चेतनात्मात्मवेदनः इत्यादिभिः शास्त्रैर्द्रव्यान्तरेण संहननस्य ज्ञानचिकीर्षाद्याधारतया सहकारिभिः सम्भूयकर्तृत्वस्य च स्थापनात्। अन्यथाऽत्रापिपञ्चैते तस्य हेतवः [18।15] इति कर्तुरपि हेतुत्वेन परिगणनस्य भङ्गप्रसङ्गादिति। स दुर्मतिः इत्येतदुक्तस्यैवानुवादः अन्यथा पौनरुक्त्यादित्यभिप्रायेणाऽऽह &amp;ndash; विपरीतमतिरिति। अकृतबुद्धिरिहाध्यात्मशास्त्रैरनिष्पादितबुद्धिः तदाह &amp;ndash; अनिष्पन्नेति। यः पश्यति; न स पश्यति इति व्याघातात् सदपि दर्शनमयथाभावेनासङ्कल्पतया निन्द्यत इत्यभिप्रायेणाऽऽह &amp;ndash; न यथावस्थितमिति। बाह्येषु यथावस्थितिदर्शनसम्भवात्प्रहृतविषये नियच्छतिकर्तारमिति। स्वभावार्थशास्त्रप्राप्तव्यतिरिक्तेषु न प्रवर्तेत अवश्यकर्तव्येषु स्वभावादिप्राप्तेष्वपि स्वस्मिन्नधिष्ठानादिषु च यथांशं कर्मबन्धनमस्य प्रवर्तेतेति हृदयम्।</description>
    </item>
    
    <item>
      <title>17 यस्य नाहङ्कृतो</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/17_yasya_nAhankRto/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/17_yasya_nAhankRto/</guid>
      <description>(सं) विश्वास-प्रस्तुतिः ...{Loading}... यस्य नाहंकृतो भावो
बुद्धिर् यस्य न लिप्यते।
हत्वापि स इमाल्ँ लोकान्
न हन्ति न निबध्यते॥18.17॥+++(5)+++
(सं) मूलम् ...{Loading}... यस्य नाहंकृतो भावो बुद्धिर्यस्य न लिप्यते।
हत्वापि स इमाल्ँ लोकान्न हन्ति न निबध्यते।।18.17।।
रामानुज-सम्प्रदायः (सं) रामानुजः मूलम् ...{Loading}... ।।18.17।। परमपुरुषकर्तृत्वानुसन्धानेन यस्य भावः कर्तृत्वविशेषविषयो मनोवृत्तिविशेषो न अहंकृतो न अहमभिमानकृतःअहं करोमि इति ज्ञानं यस्य न विद्यते इत्यर्थः। बुद्धिः यस्य न लिप्यते; अस्मिन् कर्मणि मम कर्तृत्वाभावाद् एतत् फलं न मया संबध्यते; न च मदीयम् इदं कर्म इति यस्य बुद्धिः जायते इत्यर्थः। स इमान् लोकान् युद्धे हत्वा अपि तान् न निहन्ति न केवलं भीष्मादीन् इत्यर्थः। ततः तेन युद्धाख्येन कर्मणा न निबध्यते; तत्फलं न अनुभवति इत्यर्थः। सर्वम् इदम् अकर्तृत्वाद्यनुसन्धानं सत्त्वगुणवृद्ध्या एव भवति इति सत्त्वस्य उपादेयताज्ञापनाय कर्मणि सत्त्वादिगुणकृतं वैषम्यं प्रपञ्चयिष्यन् कर्मचोदनाप्रकारं तावद् आह &amp;ndash;</description>
    </item>
    
    <item>
      <title>18 ज्ञानञ् ज्ञेयम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/18_jnAna~n_jneyam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/18_jnAna~n_jneyam/</guid>
      <description>(सं) विश्वास-प्रस्तुतिः ...{Loading}... ज्ञानं ज्ञेयं परिज्ञाता
त्रिविधा कर्म-चोदना।
करणं कर्म कर्तेति
त्रिविधः कर्मसंग्रहः॥18.18॥
(सं) मूलम् ...{Loading}... ज्ञानं ज्ञेयं परिज्ञाता त्रिविधा कर्मचोदना।
करणं कर्म कर्तेति त्रिविधः कर्मसंग्रहः।।18.18।।
रामानुज-सम्प्रदायः (सं) रामानुजः मूलम् ...{Loading}... ।।18.18।।ज्ञानं कर्तव्यकर्मविषयं ज्ञानम्; ज्ञेयं च कर्तव्यं कर्म; परिज्ञाता तस्य बोद्धा इति त्रिविधा कर्मचोदना बोधबोद्धव्यबोद्धृयुक्तो ज्योतिष्टोमादिकर्मविधिः इत्यर्थः। तत्र बोद्धव्यरूपं कर्म त्रिविधं संगृह्यते करणं कर्म कर्ता इति। करणं साधनभूतं द्रव्यादिकम्; कर्म यागादिकम्; कर्ता अनुष्ठाता इति।
(सं) रामानुजः वेङ्कटनाथः ...{Loading}... ।।18.18।। एवं सात्त्विकत्यागो विशोधितः अथ तदर्थंनित्यसत्त्वस्थः [2।45] इत्यादिभिर्बहुधा प्राक्प्रसक्तसत्त्वोपादेयता निरवशेषं विशोध्या तत्र मध्ये कर्मचोदनाप्रकारादिकथनं कथं सङ्गच्छते इत्यत्राऽऽह &amp;ndash; सर्वमिति। कर्मचोदनाप्रकारोक्तिस्तदनुबन्धिषु ज्ञानादिषु गुणतस्त्रैविध्यं प्रपञ्चयितुमित्यर्थः। कर्तव्यकर्मविषयमित्यादि ज्ञानज्ञेयज्ञातृशब्दाः सामान्यविषया अपि कर्मचोदनात्रैविध्यार्थत्वाद्विशेषपरा इति भावः। एतेन ज्ञानशब्दस्यात्र शास्त्रपरत्वव्याख्या निरस्ता। प्रवर्तकवचनरूपचोदनास्वरूपविलक्षणानां ज्ञानादीनां कथं चोदनाभेदत्वोक्तिः इत्यत्राऽऽह &amp;ndash; बोधबोद्धव्यबोद्धृयुक्त इति। ज्ञानादीनां चोदनानुबन्धित्वमात्रेण विधाशब्दोक्तं प्रकारत्वमित्यर्थः। एवंत्रिविधः कर्मसङ्ग्रहः इत्यत्र हेतुद्वयसहितस्वरूपेण त्रैविध्यम्। अनुक्तविषयत्रैविध्यान्तरोक्तिशङ्काव्युदासाय त्रिष्वन्यतमं विविच्यत इत्याह &amp;ndash; तत्रेति। सङ्ग्रहशब्दस्य कर्मणि व्युत्पत्तिमाह &amp;ndash; संगृह्यत इति। कर्मैव सङ्ग्रह इति कर्मधारयः; कर्मणो वा सङ्ग्रहः। व्रीहिभिर्यजेत [आप.</description>
    </item>
    
    <item>
      <title>19 ज्ञानङ् कर्म</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/19_jnAna~N_karma/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/19_jnAna~N_karma/</guid>
      <description>(सं) विश्वास-प्रस्तुतिः ...{Loading}... ज्ञानं कर्म च कर्ता च
त्रिधैव गुण-भेदतः।
प्रोच्यते गुण-संख्याने
यथावच् छृणु तान्य् अपि॥18.19॥
(सं) मूलम् ...{Loading}... ज्ञानं कर्म च कर्ता च त्रिधैव गुणभेदतः।
प्रोच्यते गुणसंख्याने यथावच्छृणु तान्यपि।।18.19।।
रामानुज-सम्प्रदायः (सं) रामानुजः मूलम् ...{Loading}... ।।18.19।। कर्तव्यकर्मविषयं ज्ञानम्; अनुष्ठीयमानं च कर्म तस्यानुष्ठाता च सत्त्वादिगुणभेदतः त्रिधा एव प्रोच्यते। गुणसंख्याने गुणकार्यगणने यथावत् श्रृणु तानि अपि &amp;ndash; तानि गुणतो भिन्नानि ज्ञानादीनि यथावत् श्रृणु।
(सं) रामानुजः वेङ्कटनाथः ...{Loading}... ।।18.19।। ज्ञानं ज्ञेयं परिज्ञाता [18।18] इत्युक्ता एव पदार्थाःज्ञानं कर्म च कर्ता च इत्यनूद्यन्ते। ज्ञातृत्वकर्तृत्वयोरवस्थाभेदमात्रत्वात् ज्ञानोक्त्यैव ज्ञातुरपि सिद्धेरिहानुक्तिः ज्ञेयशब्दस्य च कर्मविषयत्वात्। करणं तु कर्मानुप्रविष्टत्वान्न पृथग्विभजिष्यते। गुणसङ्ख्यानशब्देन साङ्ख्यराद्धान्तविवक्षायां प्रमाणाभावात्प्रकृते चानुपयोगात् गुणस्वरूपगणने च ज्ञानादेरनुप्रवेशाभावात्गुणकार्यगणन इत्युक्तम्। यथावच्छृणु यथावछ्रवणयोग्यमवधानं कुर्वित्यर्थः। यथावत् इति विवक्षितं प्रकारमाहगुणतो भिन्नानीति।</description>
    </item>
    
    <item>
      <title>20 सर्वभूतेषु येनैकम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/20_sarvabhUteShu_yen/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/20_sarvabhUteShu_yen/</guid>
      <description>(सं) विश्वास-प्रस्तुतिः ...{Loading}... सर्व-भूतेषु येनैकं
भावम् अव्ययम् ईक्षते।
अविभक्तं विभक्तेषु
तज् ज्ञानं विद्धि सात्त्विकम्॥18.20॥
(सं) मूलम् ...{Loading}... सर्वभूतेषु येनैकं भावमव्ययमीक्षते।
अविभक्तं विभक्तेषु तज्ज्ञानं विद्धि सात्त्विकम्।।18.20।।
रामानुज-सम्प्रदायः (सं) रामानुजः मूलम् ...{Loading}... ।।18.20।। ब्राह्मणक्षत्रियब्रह्मचारिगृहस्थादिरूपेण विभक्तेषु सर्वेषु भूतेषु कर्माधिकारिषु येन ज्ञानेन एकाकारम् आत्माख्यं भावं तत्र अपि अविभक्तं ब्राह्मणत्वाद्यनेकाकारेषु अपि भूतेषु सितदीर्घादिविभागवत्सु ज्ञानैकाकारं आत्मानं विभागरहितम्। अव्ययं व्ययस्वभावेषु अपि ब्राह्मणादिशरीरेषु अव्ययम् अविकृतं फलादिसङ्गानर्हं च कर्माधिकारखेलायाम् ईक्षते; तत् ज्ञानं सात्त्विकं विद्धि।
(सं) रामानुजः वेङ्कटनाथः ...{Loading}... ।।18.</description>
    </item>
    
    <item>
      <title>21 पृथक्त्वेन तु</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/21_pRthaktvena_tu/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/21_pRthaktvena_tu/</guid>
      <description>(सं) विश्वास-प्रस्तुतिः ...{Loading}... पृथक्त्वेन तु यज् ज्ञानं
नाना-भावान् पृथग् विधान्।
वेत्ति सर्वेषु भूतेषु
तज्ज्ञानं विद्धि राजसम्॥18.21॥
(सं) मूलम् ...{Loading}... पृथक्त्वेन तु यज्ज्ञानं नानाभावान्पृथग्विधान्।
वेत्ति सर्वेषु भूतेषु तज्ज्ञानं विद्धि राजसम्।।18.21।।
रामानुज-सम्प्रदायः (सं) रामानुजः मूलम् ...{Loading}... ।।18.21।।सर्वेषु भूतेषु ब्राह्मणादिषु ब्राह्मणाद्याकारपृथक्त्वेन आत्माख्यान् अपि भावान् नानाभूतान् सितदीर्घादिपृथक्त्वेन च पृथग्विधान् फलादिसंयोगयोग्यान् कर्माधिकारवेलायां यद् ज्ञानं वेत्ति तत् ज्ञानं राजसं विद्धि।
(सं) रामानुजः वेङ्कटनाथः ...{Loading}... ।।18.21।। पृथक्त्वेन च पृथग्विधान् पृथक्त्वेन विशेषितानित्यर्थः। पृथक्त्वादिशब्दानां पुनरुक्तिपरिहारायाऽऽहब्राह्मणाद्याकारपृथक्त्वेनेतिसर्वेषु भूतेषु इति विशिष्टानुवादः तत्रभावान् इति विशेष्यनिष्कर्ष इत्यभिप्रायेणाऽऽहआत्माख्यानपि भावानिति। जातिभेदविशेष्यभेदगुणादिभेदपरतया पृथक्त्वनानात्वपृथग्विधशब्दानामपुनरुक्तिः। उक्तव्यतिरेकपरतया फलादिसंयोगयोग्यत्वोक्तिः। ज्ञानं वेत्तीति कर्तृत्वोपचारः।</description>
    </item>
    
    <item>
      <title>22 यत्तु</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/22_yattu/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/22_yattu/</guid>
      <description>(सं) विश्वास-प्रस्तुतिः ...{Loading}... यत् तु कृत्स्न-वद् एकस्मिन्
कार्ये सक्तम् अहैतुकम्।
अ-तत्त्वार्थ-वद् अल्पं च
तत् तामसम् उदाहृतम्॥18.22॥
(सं) मूलम् ...{Loading}... यत्तु कृत्स्नवदेकस्मिन्कार्ये सक्तमहैतुकम्।
अतत्त्वार्थवदल्पं च तत्तामसमुदाहृतम्।।18.22।।
रामानुज-सम्प्रदायः (सं) रामानुजः मूलम् ...{Loading}... ।।18.22।।यत् तु ज्ञानम् एकस्मिन् कार्ये एकस्मिन् कर्तव्ये कर्मणि प्रेतभूतगणाद्याराधनरूपे अत्यल्पफले कृत्स्नफलवत् सक्तम् अहेतुकं वस्तुतः तु अकृत्स्नफलवत्तया तथाविधसङ्गहेतुरहितम् अतत्त्वार्थवत् पूर्ववद् एव आत्मनि पृथक्त्वादियुक्ततया मिथ्याभूतार्थ विषयम्; अत्यल्पफलं च प्रेतभूताद्याराधनरूपविषयत्वाद् अल्पं च; तद् ज्ञानं तामसम् उदाहृतम्। एवं कर्तव्यकर्मविषयज्ञानस्य अधिकारवेलायाम् अधिकार्यं शेन गुणतः त्रैविध्यम् उक्त्वा अनुष्ठेयस्य कर्मणो गुणतः त्रैविध्यम् आह &amp;ndash;</description>
    </item>
    
    <item>
      <title>23 नियतं</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/23_niyataM/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/23_niyataM/</guid>
      <description>(सं) विश्वास-प्रस्तुतिः ...{Loading}... नियतं +++(ममत्व-)+++सङ्ग-रहितम्
अ-राग-द्वेषतः कृतम्।
अ-फल-प्रेप्सुना कर्म
यत् तत् सात्त्विकम् उच्यते॥18.23॥
(सं) मूलम् ...{Loading}... नियतं सङ्गरहितमरागद्वेषतः कृतम्।
अफलप्रेप्सुना कर्म यत्तत्सात्त्विकमुच्यते।।18.23।।
रामानुज-सम्प्रदायः (सं) रामानुजः मूलम् ...{Loading}... ।।18.23।।नियतं स्ववर्णाश्रमोचितं सङ्गरहितं कर्तृत्वादिसङ्गरहितम्; अरागद्वेषतः कृतं कीर्तिरागाद् अकीर्तिद्वेषात् च न कृतम्; अदम्भेन कृतम् इत्यर्थः अफलप्रेप्सुना अफलाभिसन्धिना कार्यम् इति एव कृतं यत् कर्म तत् सात्त्विकम् उच्यते।
(सं) रामानुजः वेङ्कटनाथः ...{Loading}... ।।18.23।। अधिकार्यंशेनेति &amp;ndash; अविभक्तत्वविभक्तत्वादिविशेषितकर्माधिकारिस्वरूपानुसन्धानेनेत्यर्थः। विशिष्टे कर्मणि विशेषणतयाऽधिकारिणोंऽशत्वोक्तिः। यद्यपि सङ्गशब्दो विभज्य फलसङ्गकर्तृत्वत्यागप्रतिपादने विशेषविषयः; तथापिसङ्गरहितम् इत्यत्र सङ्कोचकाभावादपेक्षितत्वाच्च कण्ठोक्तफलप्रेप्सातिरिक्तसामान्यविषय इत्याहकर्तृत्वादिसङ्गरहितमिति। आदिशब्देन ममता गृह्यते। मुक्तसङ्गोऽनहंवादी [18।26] इत्यादिकथितः कर्तृधर्म इह तद्द्वारा कर्मविशेषणत्वेन योजितः। ब्रह्मणि रागात्संसारद्वेषाच्च क्रियमाणस्य कर्मणः कथमरागद्वेषतः कृतत्वं इत्यत्राऽऽह &amp;ndash; कीर्तिरागादकीर्तिद्वेषाच्चेति। सङ्गशब्दपुनरुक्तिश्चानेन परिहृता। अकारस्यासमस्तत्वविवक्षया वा फलितत्वोक्तिविवक्षया वान कृतमित्युक्तम्। तपो दम्भेन चैव यत् [17।18] इत्याद्युक्तप्रतिषेधार्थमिदमित्यभिप्रायेणाऽऽह &amp;ndash; अदम्भेनेति। कार्यमित्येवेति सात्त्विकत्यागस्मारणम्।</description>
    </item>
    
    <item>
      <title>24 यत्तु कामेप्सुना</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/24_yattu_kAmepsunA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/24_yattu_kAmepsunA/</guid>
      <description>(सं) विश्वास-प्रस्तुतिः ...{Loading}... यत् तु कामेप्सुना कर्म
साहङ्कारेण वा पुनः।
क्रियते बहुलायासं
तद् राजसम् उदाहृतम्॥18.24॥
(सं) मूलम् ...{Loading}... यत्तु कामेप्सुना कर्म साहङ्कारेण वा पुनः।
क्रियते बहुलायासं तद्राजसमुदाहृतम्।।18.24।।
रामानुज-सम्प्रदायः (सं) रामानुजः मूलम् ...{Loading}... ।।18.24।।यत् तु पुनः कामेप्सुना फलप्रेप्सुना साहंकारेण वा; वाशब्दः चार्थे; कर्तृत्वाभिमानयुक्तेन च; बहुलायासं यत् कर्म क्रियते; तत् राजसम् &amp;ndash; बहुलायासम् इदं कर्म मया एव क्रियते इत्येवंरूपाभिमानयुक्तेन यत् कर्म क्रियते तद् राजसम् इत्यर्थः।
(सं) रामानुजः वेङ्कटनाथः ...{Loading}... ।।18.24।। कामेप्सुना इत्यनेनअफलप्रेप्सुना [18।23] इत्युक्तविपरीतोक्तं व्यनक्ति &amp;ndash; फलप्रेप्सुनेति। सम्बन्धसामान्यषष्ठ्याऽत्र समासः। अत्र विकल्पाद्यसम्भवात्वाशब्दश्चार्थ इत्युक्तम्। प्रवृत्तिप्रधानरजोमूलतयाऽनुपयुक्तप्रयासमिश्रणाद्बहुलायासत्वम्। तत्र च सर्वत्र स्वयमेव हेतुरित्यभिमानः साहङ्कारशब्देन विवक्षितः। तत एव बहुलायासपदं च सप्रयोजनमित्यभिप्रायेणाऽऽहबहुलायासमिदं कर्म मयैवेति।</description>
    </item>
    
    <item>
      <title>25 अनुबन्धङ् क्षयम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/25_anubandha~N_xayam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/25_anubandha~N_xayam/</guid>
      <description>(सं) विश्वास-प्रस्तुतिः ...{Loading}... अनुबन्धं क्षयं हिंसाम्
अनपेक्ष्य च पौरुषम्।
मोहाद् आरभ्यते कर्म
यत् तत् तामसम् उच्यते॥18.25॥
(सं) मूलम् ...{Loading}... अनुबन्धं क्षयं हिंसामनपेक्ष्य च पौरुषम्।
मोहादारभ्यते कर्म यत्तत्तामसमुच्यते।।18.25।।
रामानुज-सम्प्रदायः (सं) रामानुजः मूलम् ...{Loading}... ।।18.25।। कृते कर्मणि अनुबद्ध्यमानं दुःखम् अनुबन्धः; क्षयः कर्मणि क्रियमाणे अर्थविनाशः; हिंसा तत्र प्राणिपीडा; पौरुषम् आत्मनः कर्मसमापनसामर्थ्यम्; एतानि अनवेक्ष्य अविमृश्य मोहात् परमपुरुषकर्तृत्वाज्ञानाद् यत् कर्म आरभ्यते क्रियते; तत् तामसम् उच्यते।
(सं) रामानुजः वेङ्कटनाथः ...{Loading}... ।।18.25।। क्षयशब्देन तादात्विकार्थव्ययदोषविवक्षणादुपसर्गशक्त्या चानुबन्धशब्द एतत्सम्बन्धितया पश्चाद्भाविदुःखपर इत्याहकृते कर्मणीति। हिंसा स्वविषया परविषया चेत्यभिप्रायेणतत्र प्राणिपीडेति। सामान्योक्तिः। दैवप्रतिसम्बन्धिनः पौरुषस्य पुरुषसम्बन्धिदृष्टसामग्रीसमवधानरूपतामाहआत्मनः कर्मसमापनसामर्थ्यमिति। भविष्यतोऽनुबन्धादेः साक्षात्कारासम्भवाद्युक्तिभिरागमैश्च अपरामर्शोऽत्रानवेक्षणमित्याहअविमृश्येति। अनुबन्धाद्यज्ञानस्य प्रागुक्तत्वात्प्रक्रान्ताकर्तृत्वज्ञानप्रत्यनीकोऽत्र मोहशब्दार्थ इत्याह &amp;ndash; परमपुरुषेति।</description>
    </item>
    
    <item>
      <title>26 मुक्तसङ्गोऽनहंवादी</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/26_muktasango-nahaMv/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/26_muktasango-nahaMv/</guid>
      <description>(सं) विश्वास-प्रस्तुतिः ...{Loading}... मुक्त-सङ्गो ऽनहंवादी
धृत्य्-उत्साह-समन्वितः।
सिद्ध्य्-असिद्ध्योर् निर्विकारः
कर्ता सात्त्विक उच्यते॥18.26॥
(सं) मूलम् ...{Loading}... मुक्तसङ्गोऽनहंवादी धृत्युत्साहसमन्वितः।
सिद्ध्यसिद्ध्योर्निर्विकारः कर्ता सात्त्विक उच्यते।।18.26।।
रामानुज-सम्प्रदायः (सं) रामानुजः मूलम् ...{Loading}... ।।18.26।।मुक्तसङ्गः फलसङ्गरहितः; अनहंवादी कर्तृत्वाभिमानरहितः धृत्युत्साहसमन्वितः; आरब्धे कर्मणि यावत्कर्मसमाप्त्यवर्जनीयदुःखधारणं धृतिः; उत्साहः उद्युक्तचेतस्त्वम्; ताभ्यां समन्वितः सिद्ध्यसिद्ध्योः निर्विकारः युद्धादौ कर्मणि तदुपकरणभूतद्रव्यार्जनादिषु च सिद्ध्यसिद्ध्योः अविकृचित्तः कर्ता सात्त्विक उच्यते।
(सं) रामानुजः वेङ्कटनाथः ...{Loading}... ।।18.26।। अनहंवादी इत्यनेन कर्तृत्वाभिमानरूपसङ्गस्य पृथङ्निषेधात्मुक्तसङ्गः इत्यत्र सङ्गशब्दः सङ्कुचितविषय इत्याह &amp;ndash; फलसङ्गरहित इति। तत एव कर्मणि स्वकीयतानुसन्धानरूपसङ्गोऽपि प्रतिषिद्धः। अहंवदनशीलोऽहंवादी; तदन्योऽनहंवादी; तत्र मनःपूर्वा हि वागित्यभिप्रायेणाऽऽहकर्तृत्वाभिमानरहित इति। कर्तृत्वस्य विविच्यमानत्वात्तदुपयुक्ता धृतिरिह विवक्षितेत्याहआरब्ध इति। प्रयत्नरूपस्योत्साहस्य कर्तृशब्देनैव सिद्धत्वाद्राजसादिकर्तृसाधारण्याच्च विशेषविवक्षामाह &amp;ndash; उद्युक्तचेतस्त्वमिति। मुक्तसङ्गः इत्यनेन स्वर्गादिफलसङ्गनिवृत्तेरुक्तत्वात्सिद्ध्यसिद्ध्योर्निर्विकारः इत्यस्य दृष्टफलविषयतामाहयुद्धादाविति। मुक्तसङ्गत्वफलं वा निर्विकारत्वम्।</description>
    </item>
    
    <item>
      <title>27 रागी</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/27_rAgI/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/27_rAgI/</guid>
      <description>(सं) विश्वास-प्रस्तुतिः ...{Loading}... रागी कर्म-फल-प्रेप्सुर्
लुब्धो हिंसात्मको ऽशुचिः।
हर्ष-शोकान्वितः कर्ता
राजसः परिकीर्तितः॥18.27॥
(सं) मूलम् ...{Loading}... रागी कर्मफलप्रेप्सुर्लुब्धो हिंसात्मकोऽशुचिः।
हर्षशोकान्वितः कर्ता राजसः परिकीर्तितः।।18.27।।
रामानुज-सम्प्रदायः (सं) रामानुजः मूलम् ...{Loading}... ।।18.27।।रागी यशोऽर्थी; कर्मफलप्रेप्सुः कर्मफलाथीं; लुब्धः कर्मापेक्षितद्रव्यव्ययस्वभावरहितः हिंसात्मकः परान् पीडयित्वा तैः कर्म कुर्वाणः; अशुचिः कर्मापेक्षितशुद्धिरहितः; हर्षशोकान्वितः युद्धादौ कर्मणि जयादिसिद्ध्यसिद्ध्योः हर्षशोकान्वितः कर्ता राजसः परिकीर्तितः।
(सं) रामानुजः वेङ्कटनाथः ...{Loading}... ।।18.27।। कर्मफलप्रेप्सुः इत्यनेनानुश्रविकस्वर्गादिफलार्थी त्वस्याभिधानात्रागी इत्यानुषङ्गिकदृष्टफलसङ्गविवक्षामाहयशोर्थीति। अपात्रव्ययादिराहित्यस्य गुणत्वात्कर्मापेक्षितेति विशेषितम्। काममात्मानं भार्यां पुत्रं वोपरुन्ध्यान्न त्वेव दासकर्मकरम् [आ.ध.2।4।9।11] इत्याद्युक्तविपरीतस्वभावताऽत्र हिंसात्मकशब्देन विवक्षितेत्याहपरान्पीडयित्वेति। कर्तृत्वोपयोगायतैः कर्म कुर्वाण इति फलितोक्तिः। एवंकर्मापेक्षितशुद्धिरहित इत्यपि न हि दर्शनस्पर्शनादियोग्यशुचित्वमात्रेण कर्मण्यतानिष्पत्तिरिति भावः।</description>
    </item>
    
    <item>
      <title>28 अयुक्तः प्राकृतः</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/28_ayuktaH_prAkRtaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/28_ayuktaH_prAkRtaH/</guid>
      <description>(सं) विश्वास-प्रस्तुतिः ...{Loading}... अयुक्तः प्राकृतः स्तब्धः
शठो नैष्कृतिको ऽलसः।
विषादी दीर्घसूत्री च
कर्ता तामस उच्यते॥18.28॥
(सं) मूलम् ...{Loading}... अयुक्तः प्राकृतः स्तब्धः शठो नैष्कृतिकोऽलसः।
विषादी दीर्घसूत्री च कर्ता तामस उच्यते।।18.28।।
रामानुज-सम्प्रदायः (सं) रामानुजः मूलम् ...{Loading}... ।।18.28।।अयुक्तः शास्त्रीयकर्मायोग्यः विकर्मस्थः; प्राकृतः अनधिगतविद्यः; स्तब्धः अनारम्भशीलः; शठः अभिचारादिकर्मरुचिः; नैष्कृतिकः वञ्चनपरः; अलसः आरब्धेषु अपि कर्मसु मन्दप्रवृत्तिः। विषादी अतिमात्रावसादशीलः; दीर्घसूत्री अभिचारादिकर्म कुर्वन् परेषु दीर्घकालवर्त्यनर्थपर्यालोचनशीलः; एवंभूतो यः कर्ता स तामसः। एवं कर्तव्यकर्मविषयज्ञाने कर्तव्ये च कर्मणि अनुष्ठातरि च गुणतः त्रैविध्यम् उक्तम्; इदानीं सर्वतत्त्वसर्वपुरुषार्थनिश्चयरूपाया बुद्धेः धृतेः च गुणतः त्रैविध्यम् आह &amp;ndash;</description>
    </item>
    
    <item>
      <title>29 बुद्धेर्भेदन् धृतेश्चैव</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/29_buddherbhedan_dhR/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/29_buddherbhedan_dhR/</guid>
      <description>(सं) विश्वास-प्रस्तुतिः ...{Loading}... बुद्धेर् भेदं धृतेश् चैव
गुणतस् त्रिविधं श्रृणु।
प्रोच्यमानम् अशेषेण
पृथक्त्वेन धनञ्जय॥18.29॥
(सं) मूलम् ...{Loading}... बुद्धेर्भेदं धृतेश्चैव गुणतस्त्रिविधं श्रृणु।
प्रोच्यमानमशेषेण पृथक्त्वेन धनञ्जय।।18.29।।
रामानुज-सम्प्रदायः (सं) रामानुजः मूलम् ...{Loading}... ।।18.29।।बुद्धिः विवेकपूर्वकं निश्चयरूपं ज्ञानम्; धृतिः आरब्धायाः क्रियायाः विघ्नोपनिपतिं अपि विधारणसामर्थ्यम्; तयोः सत्त्वादिगुणतः त्रिविधं भेद पृथक्त्वेन प्रोच्यमानं यथावत् श्रृणु।
(सं) रामानुजः वेङ्कटनाथः ...{Loading}... ।।18.29।। ज्ञानत्रैविध्यमुक्तम् पुनर्बुद्धित्रैविध्यं वक्ष्यते तत्र पर्यायतया पुनरुक्तिशङ्कां परिहर्तुमुक्तस्य विशेषविषयतामनुवदतिएवं कर्तव्यकर्मविषयज्ञान इति। प्रकृतोपयुक्तमनन्तरं प्रस्तूयत इति सङ्गत्यभिप्रायेणाऽऽहइदानीमिति। ज्ञानत्रैविध्यं पूर्वोक्तं; पुनरिह त्रैविध्यकथनं किमर्थम् इति शङ्कायामनुष्ठानदशाभाव्यनुसन्धानाद्विलक्षणस्तद्धेतुतया ततः पूर्वभाविशास्त्रादिजन्योऽध्यवसाय इह बुद्धिशब्दार्थ इत्याहसर्वतत्त्वसर्वपुरुषार्थनिश्चयरूपाया इति। एतेनज्ञानं बुद्धेर्वृत्तिः; बुद्धिस्तु वृत्तिमती इति परोक्तं (शं.</description>
    </item>
    
    <item>
      <title>30 प्रवृत्तिञ् च</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/30_pravRtti~n_cha/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/30_pravRtti~n_cha/</guid>
      <description>(सं) विश्वास-प्रस्तुतिः ...{Loading}... प्रवृत्तिं च निवृत्तिं च
कार्याकार्ये भयाभये।
बन्धं मोक्षं च या वेत्ति
बुद्धिः सा पार्थ सात्त्विकी॥18.30॥
(सं) मूलम् ...{Loading}... प्रवृत्तिं च निवृत्तिं च कार्याकार्ये भयाभये।
बन्धं मोक्षं च या वेत्ति बुद्धिः सा पार्थ सात्त्विकी।।18.30।।
रामानुज-सम्प्रदायः (सं) रामानुजः मूलम् ...{Loading}... ।।18.30।।प्रवृत्तिः अभ्युदयसाधनभूतो धर्मः; निवृत्तिः मोक्षसाधनभूतो धर्मः; तौ उभौ यथावस्थितौ या बुद्धिः वेत्ति कार्याकार्ये सर्ववर्णानां प्रवृत्तिनिवृत्तिधर्मयोः; अन्यतरनिष्ठानां देशकालावस्थाविशेषेषुइदं कार्यम् इदम् अकार्यम् इति च या वेत्ति भयाभये शास्त्रात् निवृत्तिः भयस्थानं तद्नुवृत्तिः अभयस्थानं बन्धं मोक्षं च संसारयाथात्म्यं तद्विगमयाथात्म्यं च या वेत्ति; सा सात्त्विकी बुद्धिः।</description>
    </item>
    
    <item>
      <title>31 यया धर्ममधर्मम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/31_yayA_dharmamadhar/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/31_yayA_dharmamadhar/</guid>
      <description>(सं) विश्वास-प्रस्तुतिः ...{Loading}... यया धर्मम् अधर्मं च
कार्यं चाकार्यम् एव च।
अयथावत् प्रजानाति
बुद्धिः सा पार्थ राजसी॥18.31॥
(सं) मूलम् ...{Loading}... यया धर्ममधर्मं च कार्यं चाकार्यमेव च।
अयथावत्प्रजानाति बुद्धिः सा पार्थ राजसी।।18.31।।
रामानुज-सम्प्रदायः (सं) रामानुजः मूलम् ...{Loading}... ।।18.31।।यया पूर्वोक्तं द्विविधं धर्मं तद्विपरीतं च तन्निष्ठानां देशकालावस्थादिषु कार्यं च अकार्यं च यथावत् न जानाति सा राजसी बुद्धिः।
(सं) रामानुजः वेङ्कटनाथः ...{Loading}... ।।18.31।। धृतिसाधनं धर्म इति व्युत्पत्त्या धर्मशब्दस्य प्रवृत्तिनिवृत्तिसाधारण्यादुभयप्रसङ्गाच्च &amp;ndash; पूर्वोक्तं,द्विविधमित्युक्तम्।
(सं) रामानुजः (Eng) आदिदेवानन्दः .</description>
    </item>
    
    <item>
      <title>32 अधर्मन् धर्ममिति</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/32_adharman_dharmami/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/32_adharman_dharmami/</guid>
      <description>(सं) विश्वास-प्रस्तुतिः ...{Loading}... अ-धर्मं धर्मम् इति या
मन्यते तमसा ऽऽवृता।
सर्वार्थान् विपरीतांश् च
बुद्धिः सा पार्थ तामसी॥18.32॥
(सं) मूलम् ...{Loading}... अधर्मं धर्ममिति या मन्यते तमसाऽऽवृता।
सर्वार्थान्विपरीतांश्च बुद्धिः सा पार्थ तामसी।।18.32।।
रामानुज-सम्प्रदायः (सं) रामानुजः मूलम् ...{Loading}... ।।18.32।।तामसी तु बुद्धिः तमसा आवृता सती सर्वार्थान् विपरीतान् मन्यते अधर्मं धर्मं धर्मं च अधर्मम्; सन्तं च अर्थम् असन्तम्; असन्तं च अर्थं सन्तम्; परं च तत्त्वम् अपरम्; अपरं च तत्त्वं परम्; एवं सर्वं विपरीतं मन्यते इत्यर्थः।</description>
    </item>
    
    <item>
      <title>33 धृत्या यया</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/33_dhRtyA_yayA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/33_dhRtyA_yayA/</guid>
      <description>(सं) विश्वास-प्रस्तुतिः ...{Loading}... धृत्या यया धारयते
मनः-प्राणेन्द्रिय-क्रियाः।
योगेनाव्यभिचारिण्या
धृतिः सा पार्थ सात्त्विकी॥18.33॥
(सं) मूलम् ...{Loading}... धृत्या यया धारयते मनःप्राणेन्द्रियक्रियाः।
योगेनाव्यभिचारिण्या धृतिः सा पार्थ सात्त्विकी।।18.33।।
रामानुज-सम्प्रदायः (सं) रामानुजः मूलम् ...{Loading}... ।।18.33।।यया धृत्या योगेन अव्यभिचारिण्या मनःप्राणेन्द्रियाणां क्रियाः पुरुषो धारयते योगो मोक्षसाधनभूतं भगवदुपासनम् योगेन प्रयोजनभूतेन अव्यभिचारिण्या योगोद्देशेन प्रवृत्ताः तत्साधनभूता मनःप्रभृतीनां क्रियाः यया धृत्या धारयते; सा सात्त्विकी इत्यर्थः।
(सं) रामानुजः वेङ्कटनाथः ...{Loading}... ।।18.33।। राजसधृतौ त्रिवर्गोक्तेरपवर्गसाधनभूतो योग इह विवक्षितः; स चानन्योपासनमेव प्रागनुशिष्टमित्याह &amp;ndash; योगो मोक्षसाधनभूतं भगवदुपासनमिति। फलान्तरसङ्गोऽत्र व्यभिचारः योगस्य तन्निरोधकरणं स्वरूपतः फलतश्च महानन्दरूपत्वेनेत्याह &amp;ndash; योगेन प्रयोजनभूतेनेति। योगाव्यभिचारोक्तिसामर्थ्याद्यथासम्भवमुपकारविवक्षया &amp;ndash; योगोद्देशेन प्रवृत्ताः तत्साधनभूता इत्युक्तम्। मानसी क्रिया तावत्साक्षात्करणं प्राणक्रियापियत्र मनस्तत्र वायुर्यत्र वायुस्तत्र मनः इत्यन्योन्यपरिष्वङ्गात् यथोच्यतेपुनर्वायुपथं प्राप्य मनो भ्रमति वायुवत् इति तथा प्राणायामप्रक्रियया य योगविरोधिक्लेशपापादिजयहेतुत्वात्। बाह्येन्द्रियक्रिया तुस्वाध्यायाद्योगमासीत योगात्स्वाध्यायमामनेत्। स्वाध्याययोगसम्पत्त्या परमात्मा प्रकाशते [वि.</description>
    </item>
    
    <item>
      <title>34 यया तु</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/34_yayA_tu/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/34_yayA_tu/</guid>
      <description>(सं) विश्वास-प्रस्तुतिः ...{Loading}... यया तु धर्म-कामार्थान्
धृत्या धारयतेऽर्जुन।
प्रसङ्गेन फलाकाङ्क्षी
धृतिः सा पार्थ राजसी॥18.34॥
(सं) मूलम् ...{Loading}... यया तु धर्मकामार्थान् धृत्या धारयतेऽर्जुन।
प्रसङ्गेन फलाकाङ्क्षी धृतिः सा पार्थ राजसी।।18.34।।
रामानुज-सम्प्रदायः (सं) रामानुजः मूलम् ...{Loading}... ।।18.34।।फलाकाङ्क्षी पुरुषः प्रकृष्टसङ्गेन धर्मकामार्थान् यया धृत्या धारयते; सा राजसी धर्मकामार्थशब्देन तत्साधनभूता मनःप्राणेन्द्रियक्रिया लक्ष्यन्तेफलाकाङ्क्षी इति अत्र अपि फलशब्देन राजसत्वाद् धर्मकामार्था एव विवक्षिताः। अतो धर्मकामार्थापेक्षया मनःप्रभृतीनां क्रियाः यया धृत्या धारयते; सा राजसी इति उक्तं भवति।
(सं) रामानुजः वेङ्कटनाथः .</description>
    </item>
    
    <item>
      <title>35 यया स्वप्नम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/35_yayA_svapnam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/35_yayA_svapnam/</guid>
      <description>(सं) विश्वास-प्रस्तुतिः ...{Loading}... यया स्वप्नं भयं शोकं
विषादं मदम् एव च।
न विमुञ्चति दुर्मेधा
धृतिः सा पार्थ तामसी॥18.35॥
(सं) मूलम् ...{Loading}... यया स्वप्नं भयं शोकं विषादं मदमेव च।
न विमुञ्चति दुर्मेधा धृतिः सा पार्थ तामसी।।18.35।।
रामानुज-सम्प्रदायः (सं) रामानुजः मूलम् ...{Loading}... ।।18.35।।यया धृत्या स्वप्नं निद्रां मदं विषयानुभवजनितं मदं स्वप्नमदौ उद्दिश्य प्रवृत्ता मनःप्राणादीनां क्रियाः दुर्मेधाः न विमुञ्चति धारयति। भयशोकविषादशब्दाः च भयशोकादिदायिविषयपराः तत्साधनभूताः च भनःप्राणादिक्रियाः यया धारयते; सा धृतिः तामसी।
(सं) रामानुजः वेङ्कटनाथः .</description>
    </item>
    
    <item>
      <title>36 सुखन् त्विदानीम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/36_sukhan_tvidAnIm/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/36_sukhan_tvidAnIm/</guid>
      <description>(सं) विश्वास-प्रस्तुतिः ...{Loading}... सुखं त्व् इदानीं त्रिविधं
श्रृणु मे भरतर्षभ।
अभ्यासाद् रमते यत्र
दुःखान्तं च निगच्छति॥18.36॥
(सं) मूलम् ...{Loading}... सुखं त्विदानीं त्रिविधं श्रृणु मे भरतर्षभ।
अभ्यासाद्रमते यत्र दुःखान्तं च निगच्छति।।18.36।।
रामानुज-सम्प्रदायः (सं) रामानुजः मूलम् ...{Loading}... ।।18.36।। पूर्वोक्ताः सर्वे ज्ञानकर्मकर्त्रादयो यच्छेषभूताः; तत् च सुखं गुणतः त्रिविधम् इदानीं श्रृणु। यस्मिन् सुखे चिरकालाभ्यासात् क्रमेण निरतिशयां रतिं प्राप्नोति दुःखान्तं च निगच्छति; निखिलस्य सांसारिकस्य दुःखस्य अन्तं निगच्छति। तद् एव विशिनष्टि &amp;ndash;
(सं) रामानुजः वेङ्कटनाथः .</description>
    </item>
    
    <item>
      <title>37 यत्तदग्रे विषमिव</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/37_yattadagre_viSham/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/37_yattadagre_viSham/</guid>
      <description>(सं) विश्वास-प्रस्तुतिः ...{Loading}... यत् तद् अग्रे विषम् इव
परिणामेऽमृतोपमम्।
तत्सुखं सात्त्विकं प्रोक्तम्
आत्म-बुद्धि-प्रसादजम्॥18.37॥
(सं) मूलम् ...{Loading}... यत्तदग्रे विषमिव परिणामेऽमृतोपमम्।
तत्सुखं सात्त्विकं प्रोक्तमात्मबुद्धिप्रसादजम्।।18.37।।
रामानुज-सम्प्रदायः (सं) रामानुजः मूलम् ...{Loading}... ।।18.37।।यत् तत् सुखम् अग्रे योगोपक्रमवेलायां बह्वायाससाध्यत्वाद् विविक्तस्वरूपस्य अननुभूतत्वात् च विषम् इव दुःखम् इव भवति; परिणामे अमृतोपमं परिणामे विपाके अभ्यासबलेन विविक्तात्मस्वरूपाविर्भावे अमृतोपमं भवति; तत् च आत्मबुद्धिप्रसादजम्; आत्मविषया बुद्धिः आत्मबुद्धिः; तस्याः निवृत्तसकलेतरविषयत्वं प्रसादः; निवृत्तसकलेतरविषयबुद्ध्या विविक्तस्वभावात्मानुभवजनितं सुखम् अमृतोपमं भवति तत् सुखं सात्त्विकं प्रोक्तम्।
(सं) रामानुजः वेङ्कटनाथः .</description>
    </item>
    
    <item>
      <title>38 विषयेन्द्रियसंयोगाद्यत्तदग्रेऽमृतोपमम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/38_viShayendriyasaMy/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/38_viShayendriyasaMy/</guid>
      <description>(सं) विश्वास-प्रस्तुतिः ...{Loading}... विषयेन्द्रिय-संयोगाद्
यत् तद् अग्रेऽमृतोपमम्।
परिणामे विषम् इव
तत् सुखं राजसं स्मृतम्॥18.38॥
(सं) मूलम् ...{Loading}... विषयेन्द्रियसंयोगाद्यत्तदग्रेऽमृतोपमम्।
परिणामे विषमिव तत्सुखं राजसं स्मृतम्।।18.38।।
रामानुज-सम्प्रदायः (सं) रामानुजः मूलम् ...{Loading}... ।।18.38।।अग्रे अनुभववेलायां विषयेन्द्रियसंयोगाद् यत् तद् अमृतम् इव भवति; परिणामे विपाके विषयाणां सुखतानिमित्तक्षुधादौ निवृत्ते तस्य च सुखस्य निरयादिनिमित्तत्वाद् विषम् इव पीतं भवति; तत् सुखं राजसं स्मृतम्।
(सं) रामानुजः वेङ्कटनाथः ...{Loading}... ।।18.38।। विषयाणां तत्तदिन्द्रियार्थानामन्नपानादीनामित्यर्थः। सुखतानिमित्तक्षुदादौ निवृत्ते इति राजससुखस्य दृष्टप्रातिकूल्यनिदानोक्तिः। यदुक्तं भगवता पराशरेण &amp;ndash; अग्नेः शीतेन तोयस्य तृषा भक्तस्य च क्षुधा। क्रियते सुखकर्तृत्वं तद्विलोमस्य चेतरैः [वि.</description>
    </item>
    
    <item>
      <title>39 यदग्रे चानुबन्धे</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/39_yadagre_chAnuband/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/39_yadagre_chAnuband/</guid>
      <description>(सं) विश्वास-प्रस्तुतिः ...{Loading}... यद् अग्रे चानुबन्धे च
सुखं मोहनम् आत्मनः।
निद्रालस्य-प्रमादोत्थं
तत् तामसम् उदाहृतम्॥18.39॥
(सं) मूलम् ...{Loading}... यदग्रे चानुबन्धे च सुखं मोहनमात्मनः।
निद्रालस्यप्रमादोत्थं तत्तामसमुदाहृतम्।।18.39।।
रामानुज-सम्प्रदायः (सं) रामानुजः मूलम् ...{Loading}... ।।18.39।।यत् सुखम् अग्रे च अनुबन्धे च अनुभववेलायां विपाके च आत्मनो मोहनं मोहहेतुः भवति मोहः अत्र,यथावस्थितवस्त्वप्रकाशः अभिप्रेतः। निद्रालस्यप्रमादोत्थं निद्रालस्यप्रमादजनितम् निद्रादयो हि अनुभववेलायाम् अपि मोहहेतवः। निद्राया मोहहेतुत्वं स्पष्टम् आलस्यम् इन्द्रियव्यापारमान्द्यम् इन्द्रियव्यापारमान्द्ये च ज्ञानमान्द्यं भवति एव प्रमादः कृत्यानवधानरूप इति तत्त अपि ज्ञानमान्द्यं भवति ततः च तयोः अपि मोहहेतुत्वम् तत् सुखं तामसम् उदाहृतम् अतो मुमुक्षुणा रजस्तमसी अभिभूय सत्त्वम् एव उपादेयम् इति उक्तं भवति।</description>
    </item>
    
    <item>
      <title>40 न तदस्ति</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/40_na_tadasti/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/40_na_tadasti/</guid>
      <description>(सं) विश्वास-प्रस्तुतिः ...{Loading}... न तद् अस्ति पृथिव्यां वा
दिवि देवेषु वा पुनः।
सत्त्वं प्रकृतिजैर् मुक्तं
यदेभिः स्यात् त्रिभिर् गुणैः॥18.40॥
(सं) मूलम् ...{Loading}... न तदस्ति पृथिव्यां वा दिवि देवेषु वा पुनः।
सत्त्वं प्रकृतिजैर्मुक्तं यदेभिः स्यात्त्रिभिर्गुणैः।।18.40।।
रामानुज-सम्प्रदायः (सं) रामानुजः मूलम् ...{Loading}... ।।18.40।।पृथिव्यां मनुष्यादिषु दिवि देवेषु वा प्रकृतिसंसृष्टेषु ब्रह्मादिस्थावरान्तेषु प्रकृतिजैः एभिः त्रिभिः गुणैः मुक्तं यत् सत्त्वं प्राणिजातं न तद् अस्ति। त्यागेनैके अमृतत्वमानशुः (महाना॰ 8।14) इत्यादिषु मोक्षसाधनतया निर्दिष्टः त्यागः संन्यासशब्दार्थाद् अनन्यः; स च क्रियमाणेषु एव कर्मसु कर्तृत्वत्यागमूलः फलकर्मणोः त्यागः कर्तृत्वत्यागः च परमपुरुषे कर्तृत्वानुसन्धानेन इति उक्तम्। एतत् सर्वं सत्त्वगुणवृद्धिकार्यम् इति सत्त्वोपादेयताज्ञापनाय सत्त्वरजस्तमसां कार्यभेदाः प्रपञ्चिताः इदानीम् एवंभूतस्य मोक्षसाधनतया क्रियमाणस्य कर्मणः परमपुरुषाराधनवेषताम्; तथा अनुष्ठितस्य च कर्मणः तत्प्राप्तिलक्षणं फलं प्रतिपादयितुं ब्राह्मणाद्यधिकारिणां स्वभावानुबन्धिसत्त्वादिगुणभेदभिन्नं वृत्त्या सह कर्तव्यकर्मस्वरूपम् आह &amp;ndash;</description>
    </item>
    
    <item>
      <title>41 ब्राह्मणक्षत्रियविशां</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/41_brAhmaNaxatriyavi/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/41_brAhmaNaxatriyavi/</guid>
      <description>(सं) विश्वास-प्रस्तुतिः ...{Loading}... ब्राह्मण-क्षत्रिय-विशां
शूद्राणां च परंतप।
कर्माणि प्रविभक्तानि
स्वभाव-प्रभवैर् गुणैः॥18.41॥
(सं) मूलम् ...{Loading}... ब्राह्मणक्षत्रियविशां शूद्राणां च परंतप।
कर्माणि प्रविभक्तानि स्वभावप्रभवैर्गुणैः।।18.41।।
रामानुज-सम्प्रदायः (सं) रामानुजः मूलम् ...{Loading}... ।।18.41।।ब्राह्मणक्षत्रियविशां स्वकीयो भावः स्वभावः ब्रह्मणादिजन्महेतुभूतं प्राचीनं कर्म इत्यर्थः। तत्प्रभवाः सत्त्वादयो गुणाः ब्राह्मणस्य स्वभावप्रभवो रजस्तमोऽभिभवेन उद्भूतः सत्त्वगुणः; क्षत्रियस्य स्वभावप्रभवः सत्त्वतमसोः अभिभवेन उद्भूतो रजोगुणः; वैश्यस्य स्वभावप्रभवः सत्त्वरजोऽभिभवेन अल्पोद्रिक्तः तमोगुणः; शूद्रस्य स्वभावप्रभवः तु रजःसत्त्वाभिभवेन अत्युद्रिक्तः तमोगुणः। एभिः स्वभावप्रभवैः गुणैः सह प्रविभक्तानि कर्माणि शास्त्रैः प्रतिपादितानि। ब्राह्मणादय एवंगुणकाः तेषां च तानि कर्माणि वृत्तयः च एता इति हि विभज्य प्रतिपादयन्ति शास्त्राणि।</description>
    </item>
    
    <item>
      <title>42 शमो दमस्तपः</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/42_shamo_damastapaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/42_shamo_damastapaH/</guid>
      <description>(सं) विश्वास-प्रस्तुतिः ...{Loading}... शमो दमस् तपः शौचं
क्षान्तिर् आर्जवम् एव च।
ज्ञानं विज्ञानम् आस्तिक्यं
ब्रह्म-कर्म स्वभावजम्॥18.42॥
(सं) मूलम् ...{Loading}... शमो दमस्तपः शौचं क्षान्तिरार्जवमेव च।
ज्ञानं विज्ञानमास्तिक्यं ब्रह्मकर्म स्वभावजम्।।18.42।।
रामानुज-सम्प्रदायः (सं) रामानुजः मूलम् ...{Loading}... ।।18.42।।शमः बाह्येन्द्रियनियमनम्। दमः अन्तःकरणनियमनम्। तपः भोगनियमनरूपः शास्त्रसिद्धः कायक्लेशः। शौचं शास्त्रीयकर्मयोग्यता। क्षान्तिः परैः पीड्यमानस्य अपि अविकृतचित्तता। आर्जवं परेषु मनोऽनुरूपं बाह्यचेष्टाप्रकाशनम्। ज्ञानं परावरतत्त्वयाथात्म्यज्ञानम्। विज्ञानं परतत्त्वगतासाधारणविशेषविषयं ज्ञानम्। आस्तिक्यं वैदिकार्थस्य कृत्स्नस्य सत्यतानिश्चयः प्रकृष्टः; केनापि हेतुना चालयितुमशक्य इत्यर्थः। भगवान् पुरुषोत्तमो वासुदेवः परब्रह्मशब्दाभिधेयो निरस्तनिखिलदोषगन्धः स्वाभाविकानवधिकातिशयज्ञानशक्त्याद्यसंख्येयकल्याणगुणगणो निखिलवेदवेदान्तवेद्यः स एव निखिलजगदेककारणं निखिलजगदाधारभूतो निखिलस्य स एव प्रवर्तयिता तदाराधनभूतं च कृत्स्नं वैदिकं कर्म; तैः तैः आराधितो धर्मार्थकाममोक्षाख्यं फलं प्रयच्छति; इति अस्य अर्थस्य सत्यतानिश्चयः आस्तिक्यम्। वेदैश्च सर्वैरहमेव वेद्यः। (गीता 15।15)अहं सर्वस्य प्रभवो मत्तः सर्वं प्रवर्तते। (गीता 10।8)मयि सर्वमिदं प्रोतम्। (गीता 7।7)भोक्तारं यज्ञ तपसां ৷৷.</description>
    </item>
    
    <item>
      <title>43 शौर्यन् तेजो</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/43_shauryan_tejo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/43_shauryan_tejo/</guid>
      <description>(सं) विश्वास-प्रस्तुतिः ...{Loading}... शौर्यं तेजो धृतिर् दाक्ष्यं
युद्धे चाप्य् अपलायनम्।
दानम् ईश्वर-भावश् च
क्षात्रं कर्म स्वभावजम्॥18.43॥
(सं) मूलम् ...{Loading}... शौर्यं तेजो धृतिर्दाक्ष्यं युद्धे चाप्यपलायनम्।
दानमीश्वरभावश्च क्षात्रं कर्म स्वभावजम्।।18.43।।
रामानुज-सम्प्रदायः (सं) रामानुजः मूलम् ...{Loading}... ।।18.43।।शौर्यं युद्धे निर्भयप्रवेशसामर्थ्यम्। तेजः परैः अनभिभवनीयता। धृतिः आरब्धे कर्मणि विघ्नोपनिपाते अपि तत्समापनसामर्थ्यम्। दाक्ष्यं सर्वक्रियानिवृत्तिसामर्थ्यम्। युद्धे च अपि अपलायनं युद्धे च आत्ममरणनिश्चये अपि अनिवर्तनम् दानम् आत्मीयस्य द्रव्यस्य परस्वत्वापादानपर्यन्तः त्यागः; ईश्वरभावः स्वव्यतिरिक्तसकलजननियमनसामर्थ्यम्; एतत् क्षत्रियस्य स्वभावजं कर्म।
(सं) रामानुजः वेङ्कटनाथः .</description>
    </item>
    
    <item>
      <title>44 कृषिगौरक्ष्यवाणिज्यं</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/44_kRShigauraxyavANi/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/44_kRShigauraxyavANi/</guid>
      <description>(सं) विश्वास-प्रस्तुतिः ...{Loading}... कृषि-गौरक्ष्य-वाणिज्यं
वैश्य-कर्म स्वभावजम्।
परिचर्यात्मकं कर्म
शूद्रस्यापि स्वभावजम्॥18.44॥
(सं) मूलम् ...{Loading}... कृषिगौरक्ष्यवाणिज्यं वैश्यकर्म स्वभावजम्।
परिचर्यात्मकं कर्म शूद्रस्यापि स्वभावजम्।।18.44।।
रामानुज-सम्प्रदायः (सं) रामानुजः मूलम् ...{Loading}... ।।18.44।।कृषिः सस्योत्पादनकर्षणम्। गोरक्ष्यं पशुपालनम् इत्यर्थः। वाणिज्यं धनसंचयहेतुभूतं क्रयविक्रयात्मकं कर्म। एतद् वैश्यस्य स्वभावजं कर्म। पूर्ववर्णत्रयपरिचर्यारूपं शूद्रस्य स्वभावजं कर्म। तद् एतत् चतुर्णां वर्णानां वृत्तिभिः सह कर्तव्यानां शास्त्रविहितानां यज्ञादिकर्मणां प्रदर्शनार्थम् उक्तम्। यज्ञादयो हि त्रयाणां वर्णानां साधारणाः; शमदमादयः अपि त्रयाणां वर्णानां मुमुक्षूणां साधारणाः। ब्राह्मणस्य तु सत्त्वोद्रेकस्य स्वाभाविकत्वेन शमदमादयः सुखोपादानाः इति कृत्वा तस्य शमदमादयः स्वभावजं कर्म इति उक्तम्। क्षत्रियवैश्ययोः तु स्वतो रजस्तमःप्रधानत्वेन शमदमादयो दुःखोपादानाः इति कृत्वा न तत्कर्म इति उक्तम्। ब्राह्मणस्य तु वृत्तिः याजनाध्यापनप्रतिग्रहाः। क्षत्रियस्य जनपदपरिपालनम्। वैश्यस्य कृष्यादयो यथोक्ताः। शूद्रस्य तु कर्तव्यं वृत्तिः च पूर्ववर्णत्रयपरिचर्या एव।</description>
    </item>
    
    <item>
      <title>45 स्वे स्वे</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/45_sve_sve/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/45_sve_sve/</guid>
      <description>(सं) विश्वास-प्रस्तुतिः ...{Loading}... स्वे स्वे कर्मण्य् अभिरतः
संसिद्धिं लभते नरः।
स्व-कर्म-निरतः सिद्धिं
यथा विन्दति तच्छृणु॥18.45॥
(सं) मूलम् ...{Loading}... स्वे स्वे कर्मण्यभिरतः संसिद्धिं लभते नरः।
स्वकर्मनिरतः सिद्धिं यथा विन्दति तच्छृणु।।18.45।।
रामानुज-सम्प्रदायः (सं) रामानुजः मूलम् ...{Loading}... ।।18.45।।स्वे स्वे यथोदिते कर्मणि अभिरतो नरः संसिद्धिं परमपदप्राप्तिं लभते। स्वकर्मनिरतो यथा सिद्धिं विन्दति परमं पदं प्राप्नोति तथा श्रृणु।
(सं) रामानुजः वेङ्कटनाथः ...{Loading}... ।।18.45।। वर्णधर्मविभागो मोक्षशास्त्रे किमर्थं इत्यत्राऽऽह &amp;ndash; स्वे स्वे कर्मणीति। संसिद्धिशब्दस्यात्र परमपदप्राप्तिविषयत्वं प्रकरणात्सिद्धम्। शाश्वतं परमव्ययम् [18।56] इति हि वक्ष्यति। यद्वा सिद्धिशब्दःनैष्कर्म्यसिद्धिम् [18।49] इति वक्ष्यमाणविषयः। तत्पर्यवसानज्ञापनायात्र परमप्राप्यग्रहणम्। ननु स्वकर्मनिरतस्यापि शूद्रस्य कथं परमपदप्राप्तिः तस्य मोक्षसाधनविद्यायामनधिकारः शारीरके अपशूद्राधिकरणे शिक्षितः। सत्यं; भवान्तराधिकारद्वारा परम्परया परमपदप्राप्तेर्विवक्षितत्वान्न विरोधः। विदुरादिवज्जातिस्मरेषु जन्मान्तरप्रारब्धपरविद्याप्रतिसन्धायिषु स्वकर्मणामकरणनिमित्तप्रत्यवायपरिहारार्थत्वं साक्षात्संसिद्धियोग्यत्वं द्रष्टव्यम्। यथोक्तं भगवता शौनकेन &amp;ndash; धर्मव्याधादयोऽप्यन्ये पूर्वाभ्यासाज्जुगुप्सिते। वर्णावरत्वे सम्प्राप्ताः संसिद्धिं श्रमणी यथा [वि.</description>
    </item>
    
    <item>
      <title>46 यतः प्रवृत्तिर्भूतानाम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/46_yataH_pravRttirbh/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/46_yataH_pravRttirbh/</guid>
      <description>(सं) विश्वास-प्रस्तुतिः ...{Loading}... यतः प्रवृत्तिर् भूतानां
येन सर्वम् इदं ततम्।
स्व-कर्मणा तम् अभ्यर्च्य
सिद्धिं विन्दति मानवः॥18.46॥
(सं) मूलम् ...{Loading}... यतः प्रवृत्तिर्भूतानां येन सर्वमिदं ततम्।
स्वकर्मणा तमभ्यर्च्य सिद्धिं विन्दति मानवः।।18.46।।
रामानुज-सम्प्रदायः (सं) रामानुजः मूलम् ...{Loading}... ।।18.46।।यतो भूतानाम् उत्पत्त्यादिका प्रवृत्तिः; येन च सर्वम् इदं ततं स्वकर्मणां तं माम् इन्द्राद्यन्तरात्मतयावस्थितम् अभ्यर्च्य मत्प्रसादात् मत्प्राप्तिरूपां सिद्धिं विन्दति मानवः। मत्त एव सर्वम् उत्पद्यते; मया च सर्वम् इदम् ततम् इति पूर्वम् एव उक्तम् &amp;ndash; अहं कृत्स्नस्य जगतः प्रभवः प्रलयस्तथा।। मत्तः परतर नान्यत्किञ्चिदस्ति धनंजय। (गीता 7।67)मया ततमिदं सर्वं जगदव्यक्तमूर्तिना। (गीता 9।4)मयाध्यक्षेण प्रकृतिः सूयते सचराचरम्।। (गीता 9।10)अहं सर्वस्य प्रभवो मत्तः सर्वं प्रवर्तते। (गीता 10।8) इत्यादिषु।</description>
    </item>
    
    <item>
      <title>47 श्रेयान्स्वधर्मो विगुणः</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/47_shreyAnsvadharmo_/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/47_shreyAnsvadharmo_/</guid>
      <description>(सं) विश्वास-प्रस्तुतिः ...{Loading}... श्रेयान् स्वधर्मो विगुणः
परधर्मात् स्वनुष्ठितात्।
स्व-भाव-नियतं कर्म
कुर्वन् नाप्नोति किल्बिषम्॥18.47॥+++(4)+++
(सं) मूलम् ...{Loading}... श्रेयान्स्वधर्मो विगुणः परधर्मात्स्वनुष्ठितात्।
स्वभावनियतं कर्म कुर्वन्नाप्नोति किल्बिषम्।।18.47।।
रामानुज-सम्प्रदायः (सं) रामानुजः मूलम् ...{Loading}... ।।18.47।। एवं त्यक्तकर्तृत्वादिको मदाराधनरूपः स्वधर्मः स्वेन एव उपादातुं योग्यो धर्मः। प्रकृतिसंसृष्टेन हि पुरुषेण इन्द्रियव्यापाररूपः कर्मयोगात्मको धर्मः सुकरो भवति। अतः कर्मयोगाख्यः स्वधर्मो विगुणः अपि परधर्माद् इन्द्रियजयनिपुणपुरुषधर्माद् ज्ञानयोगात् सकलेन्द्रियनियमनरूपतया सप्रमादात् कदाचित् स्वनुष्ठितात् श्रेयान्। तद् एव उपपादयति &amp;ndash; प्रकृतिसंसृष्टस्य पुरुषस्य इन्द्रियव्यापाररूपतया स्वभावत एव नियतत्वात् कर्मणः कर्म कुर्वन् किल्बिषं संसारं न आप्नोति अप्रमादत्वात् कर्मणः। ज्ञानयोगस्य सकलेन्द्रियनियमनसाध्यतया सप्रमादत्वात्। तन्निष्ठः तु प्रमादात् किल्बिषं प्रतिपद्येत अपि अतः कर्मनिष्ठा एव ज्यायसी इति तृतीयाध्यायोक्तं स्मारयति।</description>
    </item>
    
    <item>
      <title>48 सहजङ् कर्म</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/48_sahaja~N_karma/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/48_sahaja~N_karma/</guid>
      <description>(सं) विश्वास-प्रस्तुतिः ...{Loading}... सहजं कर्म कौन्तेय
सदोषम् अपि न त्यजेत्।
सर्वारम्भा हि दोषेण
धूमेनाग्निर् इवावृताः॥18.48॥+++(5)+++
(सं) मूलम् ...{Loading}... सहजं कर्म कौन्तेय सदोषमपि न त्यजेत्।
सर्वारम्भा हि दोषेण धूमेनाग्निरिवावृताः।।18.48।।
रामानुज-सम्प्रदायः (सं) रामानुजः मूलम् ...{Loading}... ।।18.48।। अतः सहजत्वेन सुकरम् अप्रमादं च कर्म सदोषं सदुःखम् अपि न त्यजेत्। ज्ञानयोगयोग्यः अपि कर्मयोगम् एव कुर्वीत इत्यर्थः। सर्वारम्भाः कर्मारम्भा ज्ञानारम्भाः च हि दोषेण दुःखेन धूमेन अग्निः इव आवृताः। इयान् तु विशेषः कर्मयोगः सुकरः अप्रमादः च; ज्ञानयोगः तद्विपरीतः इति।</description>
    </item>
    
    <item>
      <title>49 असक्तबुद्धिः सर्वत्र</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/49_asaktabuddhiH_sar/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/49_asaktabuddhiH_sar/</guid>
      <description>(सं) विश्वास-प्रस्तुतिः ...{Loading}... अ-सक्त-बुद्धिः सर्वत्र
जितात्मा विगत-स्पृहः।
नैष्कर्म्य-सिद्धिं परमां
संन्यासेनाधिगच्छति॥18.49॥
(सं) मूलम् ...{Loading}... असक्तबुद्धिः सर्वत्र जितात्मा विगतस्पृहः।
नैष्कर्म्यसिद्धिं परमां संन्यासेनाधिगच्छति।।18.49।।
रामानुज-सम्प्रदायः (सं) रामानुजः मूलम् ...{Loading}... ।।18.49।।सर्वत्र फलादिषु असक्तबुद्धिः जितात्मा जितमनाः परमपुरुषकर्तृत्वानुसन्धानेन आत्मकर्तृत्वे विगतस्पृहः एवं त्यागाद् अनन्यत्वेन निर्णीतेन संन्यासेन युक्तः कर्म कुर्वन् परमां नैष्कर्म्यसिद्धिम् अधिगच्छति। परमां ध्याननिष्ठां ज्ञानयोगस्य अपि फलभूताम् अधिगच्छति इत्यर्थः। वक्ष्यमाणध्यानयोगावाप्तिं सर्वेन्द्रियकर्मोपरतिरूपाम् अधिगच्छति।
(सं) रामानुजः वेङ्कटनाथः ...{Loading}... ।।18.49।। सर्वत्रासक्तबुद्धिः इत्युक्तेऽपि पुनःविगतस्पृहः इत्येतत्फलसङ्गनिवृत्तिरूपत्यागसहपठितकर्तृत्वत्यागविषयत्वौचित्यात् स्वप्नादिष्वपि स्वात्मनि कर्तृत्वानुसन्धानप्रसङ्गनिवृत्तिरूपत्यागकाष्ठाविवक्षयेत्याहआत्मकर्तृत्वे विगतस्पृह इति। सन्न्यासेनाधिगच्छति इति न ज्ञानयोगादिपरं;कर्म न त्यजेत् इति प्रकृतानन्वयात्; अध्यायारम्भोक्तसन्न्यासविषयत्वौचित्याच्चेत्यभिप्रायेणाऽऽहएवं त्यागादनन्यत्वेन निर्णीतेनेति। अत्र नैष्कर्म्यसिद्धिशब्दो न मोक्षविषयःसिद्धिं प्राप्तः इत्यादिना पुनः कर्तव्यविधानात्; नापि ज्ञानयोगमात्रविषयः;परमाम् इति विशेषणान्नैष्कर्म्यशब्दमात्रेण च तद्विवक्षोपपत्तेः। अतोऽत्र ज्ञाननिष्ठाफलप्रारम्भो विवक्षित इत्यभिप्रायेणाऽऽहपरमां ध्याननिष्ठामिति। नैष्कर्म्यसिद्धिम् इति समासवशात्परमत्वविशेषणशक्त्या वा सिद्धिं,विवृणोति &amp;ndash; ज्ञानयोगस्यापि फलभूतामिति। उक्तार्थपरत्वमुत्तरग्रन्थानुगुण्येनाऽऽह &amp;ndash; वक्ष्यमाणध्यानयोगावाप्तिमित्यादिना। निर्गतकर्मा निष्कर्मा; तस्य भावो नैष्कर्म्यमिति व्युत्पत्तिं व्यनक्तिसर्वेन्द्रियकर्मोपरतिरूपामिति।</description>
    </item>
    
    <item>
      <title>50 सिद्धिम् प्राप्तो</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/50_siddhim_prApto/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/50_siddhim_prApto/</guid>
      <description>(सं) विश्वास-प्रस्तुतिः ...{Loading}... सिद्धिं प्राप्तो यथा ब्रह्म
तथाप्नोति निबोध मे।
समासेनैव कौन्तेय
निष्ठा ज्ञानस्य या परा॥18.50॥
(सं) मूलम् ...{Loading}... सिद्धिं प्राप्तो यथा ब्रह्म तथाप्नोति निबोध मे।
समासेनैव कौन्तेय निष्ठा ज्ञानस्य या परा।।18.50।।
रामानुज-सम्प्रदायः (सं) रामानुजः मूलम् ...{Loading}... ।।18.50।।सिद्धिं प्राप्तः आप्रयाणाद् अहरहः अनुष्ठीयमानकर्मयोगनिष्पाद्यध्यानसिद्धिं प्राप्तो यथा येन प्रकारेण वर्तमानो ब्रह्म प्राप्नोति तथा समासेन मे निबोध। तद् एव ब्रह्म विशिष्यते निष्ठा ज्ञानस्य या परा इति। ज्ञानस्य ध्यानात्मकस्य या परा निष्ठा परं प्राप्यम् इत्यर्थः।</description>
    </item>
    
    <item>
      <title>51 बुद्ध्या विशुद्धया</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/51_buddhyA_vishuddha/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/51_buddhyA_vishuddha/</guid>
      <description>(सं) विश्वास-प्रस्तुतिः ...{Loading}... बुद्ध्या विशुद्धया युक्तो
धृत्या ऽऽत्मानं नियम्य च।
शब्दादीन् विषयांस् त्यक्त्वा
राग-द्वेषौ व्युदस्य च …॥18.51॥
(सं) मूलम् ...{Loading}... बुद्ध्या विशुद्धया युक्तो धृत्याऽऽत्मानं नियम्य च।
शब्दादीन् विषयांस्त्यक्त्वा रागद्वेषौ व्युदस्य च।।18.51।।
रामानुज-सम्प्रदायः (सं) रामानुजः मूलम् ...{Loading}... ।।18.51।।बुद्ध्या विशुद्धया यथावस्थितात्मतत्त्वविषयया युक्तः; धृत्या आत्मानं नियम्य च,विषयविमुखीकरणेन योगयोग्यं मनः कृत्वा; शब्दादीन् विषयान् त्यक्त्वा असन्निहितान् कृत्वा; तन्निमित्तौ च रागद्वेषौ व्युदस्य; विविक्तसेवी सर्वैः ध्यानविरोधिभिः विविक्ते देशे वर्तमानः लघ्वाशी अत्यशनानशनरहितः; यतवाक्कायमानसः ध्यानाभिमुखीकृतकायवाङ्मनोवृत्तिः; ध्यानयोगपरो नित्यम् एवं भूतः सन् आप्रयाणाद् अहरहः ध्यानयोगपरः; वैराग्यं समुपाश्रितः ध्येयतत्त्वव्यतिरिक्तविषयदोषावमर्शेन तत्र विरागतां वर्धयन् अहंकारम्; अनात्मनी आत्माभिमानं बलं तद्विवृद्धिहेतुभूतं वासनाबलं तन्निमित्तं दर्पं कामं क्रोधं परिग्रहं विमुच्य; निर्ममः सर्वेषु अनात्मीयेषु आत्मीयबुद्धिरहितः शान्तः आत्मानुभवैकसुखः; एवंभूतो ध्यानयोगं कुर्वन् ब्रह्मभूयाय कल्पते ब्रह्मभावाय कल्पते सर्वबन्धविनिर्मुक्तो यथावस्थितम् आत्मानम् अनुभवति इत्यर्थः।</description>
    </item>
    
    <item>
      <title>52 विविक्तसेवी लघ्वाशी</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/52_viviktasevI_laghv/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/52_viviktasevI_laghv/</guid>
      <description>(सं) विश्वास-प्रस्तुतिः ...{Loading}... विविक्त-सेवी लघ्वाशी
यत-वाक्-काय-मानसः।
ध्यान-योग-परो नित्यं
वैराग्यं समुपाश्रितः॥18.52॥
(सं) मूलम् ...{Loading}... विविक्तसेवी लघ्वाशी यतवाक्कायमानसः।
ध्यानयोगपरो नित्यं वैराग्यं समुपाश्रितः।।18.52।।
रामानुज-सम्प्रदायः (सं) रामानुजः मूलम् ...{Loading}... ।।18.52।।बुद्ध्या विशुद्धया यथावस्थितात्मतत्त्वविषयया युक्तः; धृत्या आत्मानं नियम्य च,विषयविमुखीकरणेन योगयोग्यं मनः कृत्वा; शब्दादीन् विषयान् त्यक्त्वा असन्निहितान् कृत्वा; तन्निमित्तौ च रागद्वेषौ व्युदस्य; विविक्तसेवी सर्वैः ध्यानविरोधिभिः विविक्ते देशे वर्तमानः लघ्वाशी अत्यशनानशनरहितः; यतवाक्कायमानसः ध्यानाभिमुखीकृतकायवाङ्मनोवृत्तिः; ध्यानयोगपरो नित्यम् एवं भूतः सन् आप्रयाणाद् अहरहः ध्यानयोगपरः; वैराग्यं समुपाश्रितः ध्येयतत्त्वव्यतिरिक्तविषयदोषावमर्शेन तत्र विरागतां वर्धयन् अहंकारम्; अनात्मनी आत्माभिमानं बलं तद्विवृद्धिहेतुभूतं वासनाबलं तन्निमित्तं दर्पं कामं क्रोधं परिग्रहं विमुच्य; निर्ममः सर्वेषु अनात्मीयेषु आत्मीयबुद्धिरहितः शान्तः आत्मानुभवैकसुखः; एवंभूतो ध्यानयोगं कुर्वन् ब्रह्मभूयाय कल्पते ब्रह्मभावाय कल्पते सर्वबन्धविनिर्मुक्तो यथावस्थितम् आत्मानम् अनुभवति इत्यर्थः।</description>
    </item>
    
    <item>
      <title>53 अहङ्कारम् बलम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/53_ahankAram_balam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/53_ahankAram_balam/</guid>
      <description>(सं) विश्वास-प्रस्तुतिः ...{Loading}... अहङ्कारं बलं दर्पं
कामं क्रोधं परिग्रहम्।
विमुच्य निर्ममः शान्तो
ब्रह्म-भूयाय+++(=भावाय)+++ कल्पते॥18.53॥
(सं) मूलम् ...{Loading}... अहङ्कारं बलं दर्पं कामं क्रोधं परिग्रहम्।
विमुच्य निर्ममः शान्तो ब्रह्मभूयाय कल्पते।।18.53।।
रामानुज-सम्प्रदायः (सं) रामानुजः मूलम् ...{Loading}... ।।18.53।।बुद्ध्या विशुद्धया यथावस्थितात्मतत्त्वविषयया युक्तः; धृत्या आत्मानं नियम्य च,विषयविमुखीकरणेन योगयोग्यं मनः कृत्वा; शब्दादीन् विषयान् त्यक्त्वा असन्निहितान् कृत्वा; तन्निमित्तौ च रागद्वेषौ व्युदस्य; विविक्तसेवी सर्वैः ध्यानविरोधिभिः विविक्ते देशे वर्तमानः लघ्वाशी अत्यशनानशनरहितः; यतवाक्कायमानसः ध्यानाभिमुखीकृतकायवाङ्मनोवृत्तिः; ध्यानयोगपरो नित्यम् एवं भूतः सन् आप्रयाणाद् अहरहः ध्यानयोगपरः; वैराग्यं समुपाश्रितः ध्येयतत्त्वव्यतिरिक्तविषयदोषावमर्शेन तत्र विरागतां वर्धयन् अहंकारम्; अनात्मनी आत्माभिमानं बलं तद्विवृद्धिहेतुभूतं वासनाबलं तन्निमित्तं दर्पं कामं क्रोधं परिग्रहं विमुच्य; निर्ममः सर्वेषु अनात्मीयेषु आत्मीयबुद्धिरहितः शान्तः आत्मानुभवैकसुखः; एवंभूतो ध्यानयोगं कुर्वन् ब्रह्मभूयाय कल्पते ब्रह्मभावाय कल्पते सर्वबन्धविनिर्मुक्तो यथावस्थितम् आत्मानम् अनुभवति इत्यर्थः।</description>
    </item>
    
    <item>
      <title>54 ब्रह्मभूतः प्रसन्नात्मा</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/54_brahmabhUtaH_pras/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/54_brahmabhUtaH_pras/</guid>
      <description>(सं) विश्वास-प्रस्तुतिः ...{Loading}... ब्रह्मभूतः प्रसन्नात्मा
न शोचति न काङ्क्षति।
+++(देवग्रामनिष्ठया)+++ समः सर्वेषु भूतेषु
मद्-भक्तिं लभते पराम्॥18.54॥
(सं) मूलम् ...{Loading}... ब्रह्मभूतः प्रसन्नात्मा न शोचति न काङ्क्षति।
समः सर्वेषु भूतेषु मद्भक्तिं लभते पराम्।।18.54।।
रामानुज-सम्प्रदायः (सं) रामानुजः मूलम् ...{Loading}... ।।18.54।। ब्रह्मभूतः आविर्भूतापरिच्छिन्नज्ञानैकाकारमच्छेषतैकस्वभावात्मस्वरूपः। इतस्त्वन्यां प्रकृतिं विद्धि मे पराम्। (गीता 7।5) इति हि स्वशेषता उक्ता।प्रसन्नात्मा क्लेशकर्मादिभिः अकलुषस्वरूपो मद्व्यतिरिक्तं न कञ्चन भूतविशेषं प्रति शोचति न कञ्चन काङ्क्षति अपि तु मद्व्यतिरिक्तेषु सर्वेषु भूतेषु अनादरणीयतायां समो निखिलं वस्तुजातं तृणवत् मन्यमानो मद्भक्तिं लमते पराम्। मयि सर्वेश्वरे निखिलजगदुद्भवस्थितिप्रलयलीले निरस्तसमस्तहेयगन्धे अनवधिकातिशयासंख्येयकल्याणगुणगणैकताने लावण्यामृतसागरे श्रीमति पुण्डरीकनयने स्वस्वामिनि अत्यर्थप्रियानुभवरूपां परां भक्तिं लभते। तत्फलम् आह &amp;ndash;</description>
    </item>
    
    <item>
      <title>55 भक्त्या मामभिजानाति</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/55_bhaktyA_mAmabhijA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/55_bhaktyA_mAmabhijA/</guid>
      <description>(सं) विश्वास-प्रस्तुतिः ...{Loading}... भक्त्या माम् अभिजानाति
यावान् यश् चास्मि तत्त्वतः।
ततो मां तत्त्वतो ज्ञात्वा
+++(मयि समा)+++विशते तद्-अनन्तरम्॥18.55॥
(सं) मूलम् ...{Loading}... भक्त्या मामभिजानाति यावान्यश्चास्मि तत्त्वतः।
ततो मां तत्त्वतो ज्ञात्वा विशते तदनन्तरम्।।18.55।।
रामानुज-सम्प्रदायः (सं) रामानुजः मूलम् ...{Loading}... ।।18.55।। स्वरूपतः स्वभावतः च यः अहं गुणतो विभूतितो यावान् च अहं तं माम् एवंरूपया भक्त्या तत्त्वतो विजानाति। मां तत्त्वतो ज्ञात्वा तदनन्तरं तत्त्वज्ञानानन्तरं ततो भक्तितो मां विशते प्रविशति। तत्त्वतः स्वरूपस्वभावगुणविभूतिदर्शनोत्तरकालभाविन्या अनवधिकातिशयभक्त्या मां प्राप्नोति इत्यर्थः। अत्र तत इति प्राप्तिहेतुतया निर्दिष्टा भक्तिः एव अभिधीयते। भक्त्या त्वनन्यया शक्यः (गीता 11।54) इति तस्या एव तत्त्वतः प्रवेशहेतुताभिधानात्। एवं वर्णाश्रमोचितनित्यनैमित्तिककर्मणां परित्यक्तफलादिकानां परमपुरुषाराधनरूपेण अनुष्ठितानां विपाक उक्तः। इदानीं काम्यानाम् अपि कर्मणाम् उक्तेन एव प्रकारेण अनुष्ठीयमानानां स एव विपाक इत्याह &amp;ndash;</description>
    </item>
    
    <item>
      <title>56 सर्वकर्माण्यपि सदा</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/56_sarvakarmANyapi_s/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/56_sarvakarmANyapi_s/</guid>
      <description>(सं) विश्वास-प्रस्तुतिः ...{Loading}... सर्व-कर्माण्य् अपि सदा
कुर्वाणो मद्-व्यपाश्रयः।
मत्-प्रसादाद् अवाप्नोति
शाश्वतं पदम् अव्ययम्॥18.56॥
(सं) मूलम् ...{Loading}... सर्वकर्माण्यपि सदा कुर्वाणो मद्व्यपाश्रयः।
मत्प्रसादादवाप्नोति शाश्वतं पदमव्ययम्।।18.56।।
रामानुज-सम्प्रदायः (सं) रामानुजः मूलम् ...{Loading}... ।।18.56।। न केवलं नित्यनैमित्तिककर्माणि अपि तु काम्यानि अपि सर्वाणि कर्माणि मद्व्यपाश्रयः मयि संन्यस्तकर्तृत्वादिकः कुर्वाणो मत्प्रसादात् शाश्वतं पदम् अव्ययम् अविकलं प्राप्नोति। पद्यते गम्यते इति पदम् मां प्राप्नोति इत्यर्थः। यस्माद् एवं तस्मात् &amp;ndash;
(सं) रामानुजः वेङ्कटनाथः ...{Loading}... ।।18.56।। पूर्वत्र ज्ञाननिष्ठोक्ता; अनन्तरं कर्मनिष्ठोच्यत इति शङ्काव्युदासाय पूर्वत्रापि कर्मनिष्ठायामेवावान्तरविशेषविपक्तिमनुवदन् सङ्गतिमाह &amp;ndash; एवमिति। विपाकोऽत्र पूर्वश्लोकद्वयोक्तपरभक्तिपरज्ञानपरमभक्तिपर्यन्तः। विहितकर्मणां पूर्वमुक्तत्वात्सर्वकर्माण्यपीति निषिद्धानुष्ठानं भगवदनन्यतास्तुत्यर्थमुपक्षिप्यत इति स्वैराभिलाषिशङ्करादिमतमपाकरोतिइदानीं काम्यानामपि कर्मणामिति। सर्वशब्दोऽत्र शास्त्रीयेष्वेवानुक्तसङ्ग्रहणार्थ इति भावः। तदेव विवृणोतिन केवलमित्यादिना। पूर्वश्लोकस्थप्राप्यमेवात्रापि सविशेषणपदशब्देन निर्दिष्टमित्यभिप्रायेण निर्वक्तिपद्यत इति।</description>
    </item>
    
    <item>
      <title>57 चेतसा सर्वकर्माणि</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/57_chetasA_sarvakarm/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/57_chetasA_sarvakarm/</guid>
      <description>(सं) विश्वास-प्रस्तुतिः ...{Loading}... +++(तेन -)+++ चेतसा सर्व-कर्माणि
मयि संन्यस्य मत्परः।
बुद्धि-योगम् उपाश्रित्य
मच्-चित्तः सततं भव॥18.57॥
(सं) मूलम् ...{Loading}... चेतसा सर्वकर्माणि मयि संन्यस्य मत्परः।
बुद्धियोगमुपाश्रित्य मच्चित्तः सततं भव।।18.57।।
रामानुज-सम्प्रदायः (सं) रामानुजः मूलम् ...{Loading}... ।।18.57।। चेतसा आत्मनो मदीयत्वमन्नियाम्यत्वबुद्ध्या उक्तं हिमयि सर्वाणि कर्माणि संन्यस्याध्यात्मचेतसा। (गीता 3।30) इति सर्वकर्माणि सकर्तृकाणि साराध्यानि मयि संन्यस्य मत्परःअहम् एव फलतया प्राप्यः इति अनुसंदधानः कर्मामि कुर्वन् इमम् एव बुद्धियोगम् उपाश्रित्य सततं मच्चित्तो भव। एवम् &amp;ndash;
(सं) रामानुजः वेङ्कटनाथः .</description>
    </item>
    
    <item>
      <title>58 मच्चित्तः सर्वदुर्गाणि</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/58_machchittaH_sarva/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/58_machchittaH_sarva/</guid>
      <description>(सं) विश्वास-प्रस्तुतिः ...{Loading}... मच्-चित्तः सर्व-दुर्गाणि
मत्-प्रसादात् तरिष्यसि।
अथ चेत् त्वम् अहङ्कारान्
न श्रोष्यसि विनङ्क्ष्यसि॥18.58॥
(सं) मूलम् ...{Loading}... मच्चित्तः सर्वदुर्गाणि मत्प्रसादात्तरिष्यसि।
अथ चेत्त्वमहङ्कारान्न श्रोष्यसि विनङ्क्ष्यसि।।18.58।।
रामानुज-सम्प्रदायः (सं) रामानुजः मूलम् ...{Loading}... ।।18.58।। मच्चित्तः सर्वकर्माणि कुर्वन् सर्वाणि सांसारिकाणि दुर्गाणि मत्प्रसादाद् एव तरिष्यसि। अथ त्वम् अहंकाराद् अहम् एव कृत्याकृत्यविषयं सर्वं जानामि इति भावात् मदुक्तं न श्रोष्यसि चेद् विनङ्क्ष्यसि नष्टो भविष्यसि। न हि कश्चिद् मद्व्यतिरिक्तः कृत्स्नस्य प्राणिजातस्य कृत्याकृत्ययोः ज्ञाता शासिता वा अस्ति।
(सं) रामानुजः वेङ्कटनाथः .</description>
    </item>
    
    <item>
      <title>59 यदहङ्कारमाश्रित्य न</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/59_yadahankAramAshri/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/59_yadahankAramAshri/</guid>
      <description>(सं) विश्वास-प्रस्तुतिः ...{Loading}... यद् अहङ्कारम् आश्रित्य
न योत्स्य इति मन्यसे।
मिथ्यैष व्यवसायस् ते
प्रकृतिस् त्वां नियोक्ष्यति॥18.59॥+++(5)+++
(सं) मूलम् ...{Loading}... यदहङ्कारमाश्रित्य न योत्स्य इति मन्यसे।
मिथ्यैष व्यवसायस्ते प्रकृतिस्त्वां नियोक्ष्यति।।18.59।।
रामानुज-सम्प्रदायः (सं) रामानुजः मूलम् ...{Loading}... ।।18.59।।यद् अहंकारम् आत्मनि हिताहितज्ञाने स्वातन्त्र्याभिमानम् आश्रित्य मन्नियोगम् अनादृत्यन योत्स्ये इति मन्यसे एष ते स्वातन्त्र्यव्यवसायो मिथ्या भविष्यति। यतः प्रकृतिः त्वां युद्धे नियोक्ष्यति मत्स्वातन्त्र्योद्विग्नमनसं त्वाम् अज्ञं प्रकृतिः नियोक्ष्यति। तद् उपपादयति &amp;ndash;
(सं) रामानुजः वेङ्कटनाथः ...{Loading}... ।।18.59।। एवमश्रवणफलभूतयुद्धनिवृत्तेर्विनाशहेतुत्वमुक्तम् अथ युद्धनिवृत्तेरेवाशक्यत्वमुच्यते; किञ्च भवतु कर्मयोगो मया कर्तव्यः युद्धव्यतिरिक्तं किमपि कर्मयोगान्तरमुपाददानस्य मे विनाशो न स्यादिति,शङ्कामपाकरोतियद्यहङ्कारं इति श्लोकेन। अहङ्कारं युद्धनिवृत्त्यानुगुण्येन विशिनष्टिआत्मनि हिताहितेति। अहङ्काराश्रयणफलमाहमन्नियोगमनादृत्येति। न श्रोष्यसि इत्यस्यैवायमर्थः। एषः इत्यनेन परामृष्टमाह &amp;ndash; स्वातन्त्र्यव्यवसाय इति। स्वातन्त्र्याभिमानगर्भस्तन्मूलो वा व्यवसायः स्वातन्त्र्यव्यवसायः। तदुभयंमन्यसे इत्यनेन अहङ्कारमाश्रित्य इत्यनेन च सूचितम्। प्रकृतिर्नियोक्ष्यतीत्ययुक्तम्; अचेतनत्वात्तस्याः; चेतनव्यापारत्वाच्च नियोगस्येति शङ्कामुपालम्भाभिप्रायेण परिहरति &amp;ndash; मत्स्वातन्त्र्योद्विग्नं त्वामिति। मदुक्तकरणे सर्वज्ञस्य मे सर्वं भरः स्यात् मन्नियोगातिक्रमे तु मय्युदासीने प्रकृतिपरतन्त्रस्त्वमहितेष्वेव प्रवृत्स्यसीति भावः।</description>
    </item>
    
    <item>
      <title>60 स्वभावजेन कौन्तेय</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/60_svabhAvajena_kaun/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/60_svabhAvajena_kaun/</guid>
      <description>(सं) विश्वास-प्रस्तुतिः ...{Loading}... स्व-भावजेन कौन्तेय
निबद्धः स्वेन कर्मणा।
कर्तुं नेच्छसि यन् मोहात् करिष्यस्य् अवशोऽपि तत्॥18.60॥+++(5)+++
(सं) मूलम् ...{Loading}... स्वभावजेन कौन्तेय निबद्धः स्वेन कर्मणा।
कर्तुं नेच्छसि यन्मोहात्करिष्यस्यवशोऽपि तत्।।18.60।।
रामानुज-सम्प्रदायः (सं) रामानुजः मूलम् ...{Loading}... ।।18.60।। स्वभावजं हि क्षत्रियस्य कर्म शौर्यं स्वभावजेन शौर्याख्येन स्वेन कर्मणा निबद्धः तत एव अवशः परैः धर्षणम् असहमानः त्वम् एव तद् युद्धं करिष्यसि यद् इदानीं मोहाद् अज्ञानात् कर्तुं न इच्छसि। सर्वं हि भूतजातं सर्वेश्वरेण मया पूर्वकर्मानुगुण्येन प्रकृत्यनुवर्तने नियमितम्; तत् श्रृणु &amp;ndash;</description>
    </item>
    
    <item>
      <title>61 ईश्वरः सर्वभूतानाम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/61_IshvaraH_sarvabhU/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/61_IshvaraH_sarvabhU/</guid>
      <description>(सं) विश्वास-प्रस्तुतिः ...{Loading}... ईश्वरः सर्व-भूतानां
हृद्-देशेऽर्जुन तिष्ठति।
भ्रामयन् सर्वभूतानि
यन्त्रारूढानि मायया॥18.61॥
(सं) मूलम् ...{Loading}... ईश्वरः सर्वभूतानां हृद्देशेऽर्जुन तिष्ठति।
भ्रामयन्सर्वभूतानि यन्त्रारूढानि मायया।।18.61।।
रामानुज-सम्प्रदायः (सं) रामानुजः मूलम् ...{Loading}... ।।18.61।।ईश्वरः सर्वनियमनशीलो वासुदेवः सर्वभूतानां हृद्देशे सकलप्रवृत्तिनिवृत्तिमूलज्ञानोदये देशे तिष्ठति। कथं किं कुर्वन् तिष्ठतियन्त्रारूढानि सर्वभूतानि मायया भ्रामयन् स्वेन एव निर्मितं देहेन्द्रियावस्थप्रकृत्याख्यं यन्त्रम् आरूढानि सर्वभूतानि स्वकीयया सत्त्वादिगुणमय्या मायया गुणानुगुणं प्रवर्तयन् तिष्ठति इत्यर्थः। पूर्वम् अपि एतद् उक्तम्सर्वस्य चाहं हृदि सन्निविष्टो मत्तः स्मृतिर्ज्ञानमपोहनं च (गीता 15।15) इतिमत्तः सर्वं प्रवर्तते (गीता 10।8) इति च। श्रुतिश्च &amp;ndash; य आत्मनि तिष्ठन् (शत॰ ब्रा॰ 1।13।1) इत्यादिका। एतन्मायानिवृत्तिहेतुम् आह &amp;ndash;</description>
    </item>
    
    <item>
      <title>62 तमेव शरणम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/62_tameva_sharaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/62_tameva_sharaNam/</guid>
      <description>(सं) विश्वास-प्रस्तुतिः ...{Loading}... तम् एव शरणं गच्छ
सर्व-भावेन भारत।
तत्-प्रसादात् परां शान्तिं
स्थानं प्राप्स्यसि शाश्वतम्॥18.62॥
(सं) मूलम् ...{Loading}... तमेव शरणं गच्छ सर्वभावेन भारत।
तत्प्रसादात्परां शान्तिं स्थानं प्राप्स्यसि शाश्वतम्।।18.62।।
रामानुज-सम्प्रदायः (सं) रामानुजः मूलम् ...{Loading}... ।।18.62।। यस्माद् एवं तस्मात् तम् एव सर्वस्य प्रशासितारम् आश्रितवात्सल्येन त्वत्सारथ्ये अवस्थितम्इत्थं कुरु इति च प्रशासितारं मां सर्वभावेन सर्वात्मना शरणं गच्छ अनुवर्तस्व। अन्यथा तन्मायाप्रेरितेन अज्ञेन त्वया युद्धादिकरणम् अवर्जनीयम्; तथा सति नष्टो भविष्यसि। अतो मदुक्तप्रकारेण युद्धादिकं कुरु इत्यर्थः। एवं कुर्वाणः तत्प्रसादात् परां शान्तिं सर्वकर्मबन्धोपशमनं शाश्वतं च स्थानं प्राप्स्यसि। यद् अभिधीयते श्रुतिशतैः &amp;ndash; तद्विष्णोः परमं पदं सदा पश्यन्ति सूरयः। (ऋ॰ सं॰ 1।2।6।5)ते ह नाकं महिमानः सचन्त यत्र पूर्वे साध्याः सन्ति देवाः। (यजुः सं॰ 31।16)यत्र ऋषयः प्रथमजा ये पुराणाः। परेण नाकं विहितं गुहायाम् (महाना॰ 8।14)यो अस्याध्यक्षः परमे व्योमन्। (ऋ॰ सं॰ 8।7।17।7)अथ यदतः परो दिवो ज्योतिर्दीप्यते (छ॰ उ॰ 3।13।7)सोऽध्वनः पारमाप्नोति तद्विष्णोः परमं पदम् (क॰ उ॰ 3।9) इत्यादिभिः।</description>
    </item>
    
    <item>
      <title>63 इति ते</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/63_iti_te/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/63_iti_te/</guid>
      <description>(सं) विश्वास-प्रस्तुतिः ...{Loading}... इति ते ज्ञानम् आख्यातं
गुह्याद् गुह्यतरं मया।
विमृश्यैतद् अशेषेण
यथेच्छसि तथा कुरु॥18.63॥+++(5)+++
(सं) मूलम् ...{Loading}... इति ते ज्ञानमाख्यातं गुह्याद्गुह्यतरं मया।
विमृश्यैतदशेषेण यथेच्छसि तथा कुरु।।18.63।।
रामानुज-सम्प्रदायः (सं) रामानुजः मूलम् ...{Loading}... ।।18.63।।इति एवं ते मुमुक्षुभिः अधिगन्तव्यं ज्ञानं सर्वस्माद् गुह्याद् गुह्यतरं कर्मयोगविषयं ज्ञानयोगविषयं भक्तियोगविषयं च सर्वम् आख्यातम्। एतद् अशेषेण विमृश्य स्वाधिकारानुरूपं यथा इच्छसि तथा कुरु; कर्मयोगं ज्ञानं भक्तियोगं वा यथेष्टम् आतिष्ठ इत्यर्थः।
(सं) रामानुजः वेङ्कटनाथः ...{Loading}... ।।18.63।। एवमर्जुनस्य युद्धे प्रोत्साहनव्याजेन सर्वाध्यात्मशास्त्रार्थजातमुपदिश्य सर्वासु निष्ठासु नित्यकर्मणो दुस्त्यजतयाऽन्तेऽपि युद्धकर्तव्यत्वमेव स्थापितम्। अथस हि धर्मः सुपर्याप्तो ब्रह्मणः पदवेदने [अनुगी.</description>
    </item>
    
    <item>
      <title>64 सर्वगुह्यतमम् भूयः</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/64_sarvaguhyatamam_b/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/64_sarvaguhyatamam_b/</guid>
      <description>(सं) विश्वास-प्रस्तुतिः ...{Loading}... सर्व-गुह्य-तमं भूयः
श्रृणु मे परमं वचः।
इष्टोऽसि मे दृढम् इति
ततो वक्ष्यामि ते हितम्॥18.64॥
(सं) मूलम् ...{Loading}... सर्वगुह्यतमं भूयः श्रृणु मे परमं वचः।
इष्टोऽसि मे दृढमिति ततो वक्ष्यामि ते हितम्।।18.64।।
रामानुज-सम्प्रदायः (सं) रामानुजः मूलम् ...{Loading}... ।।18.64।।
सर्वेषु एतेषु गुह्येषु
भक्तियोगस्य श्रेष्ठत्वाद्
गुह्यतमम् इति पूर्वम् एव +उक्तम् -
&amp;gt; इदं तु ते गुह्यतमं
प्रवक्ष्याम्य् अनसूयवे।
(गीता 9।1)
इत्यादौ।
भूयः अपि तद्विषयं
परमं मे वचः श्रृणु -
इष्टः असि मे दृढम् इति</description>
    </item>
    
    <item>
      <title>65 मन्मना भव</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/65_manmanA_bhava/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/65_manmanA_bhava/</guid>
      <description>(सं) विश्वास-प्रस्तुतिः ...{Loading}... मन्-मना भव मद्-भक्तो
मद्-याजी मां नमस्कुरु।
माम् एवैष्यसि सत्यं ते
प्रतिजाने - प्रियोऽसि मे॥18.65॥
(सं) मूलम् ...{Loading}... मन्मना भव मद्भक्तो मद्याजी मां नमस्कुरु।
मामेवैष्यसि सत्यं ते प्रतिजाने प्रियोऽसि मे।।18.65।।
रामानुज-सम्प्रदायः (सं) रामानुजः मूलम् ...{Loading}... ।।18.65।। वेदान्तेषु &amp;ndash;
&amp;gt; वेदाहम् एतं पुरुषं महान्तम्
&amp;gt; आदित्यवर्णं तमसः परस्तात्। (श्वे॰ उ॰ 3।8)
&amp;gt; तम् एवं विद्वानमृत इह भवति।
&amp;gt; नान्यः पन्था विद्यतेऽयनाय (श्वे॰ उ॰ 3।8)
इत्यादिषु विहितं
वेदन-ध्यानोपासनादि-शब्द-वाच्यं दर्शन-समानाकारं स्मृति-संन्तानम् अत्यर्थप्रियम्</description>
    </item>
    
    <item>
      <title>66 सर्वधर्मान्परित्यज्य</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/66_sarvadharmAnparit/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/66_sarvadharmAnparit/</guid>
      <description>(सं) विश्वास-प्रस्तुतिः ...{Loading}... सर्व-धर्मान् +++(कर्म-कर्तृत्व-भाव-त्यागेन)+++ परित्यज्य
+++(सर्व-प्रायश्चित्त-धर्मान् परित्यज्य इति वा)+++
माम् एकं शरणं व्रज +++(मद्-आदिष्ट-यथाधिकार-कर्म-करणादिना)+++।
अहं त्वा सर्व-पापेभ्यो
मोक्षयिष्यामि मा शुचः॥18.66॥ +++(5)+++
+++(अत्र पापेभ्यो मोक्षो नास्मिन्नेव जन्मनि भवतीति प्रतिश्रुतम्। कश्चन भगवन्तं शरणं व्रजन् तामसिक-त्यागम् - नाम धर्मोक्तकर्मत्यागं- प्रपद्येत खलु।)+++
(सं) मूलम् ...{Loading}... सर्वधर्मान्परित्यज्य मामेकं शरणं व्रज।
अहं त्वा सर्वपापेभ्यो मोक्षयिष्यामि मा शुचः।।18.66।।
रामानुज-सम्प्रदायः (सं) रामानुजः मूलम् ...{Loading}... ।।18.66।।
फल-त्याग-परं व्याख्यानम् कर्म-योग&amp;ndash;ज्ञान-योग&amp;ndash;भक्ति-योग-रूपान् सर्वान् धर्मान् परम-निःश्रेयस-साधन-भूतान्
मद्-आराधनत्वेन अति-मात्र-प्रीत्या यथाधिकारं कुर्वाण एव+++(5)+++,</description>
    </item>
    
    <item>
      <title>67 इदन् ते</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/67_idan_te/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/67_idan_te/</guid>
      <description>(सं) विश्वास-प्रस्तुतिः ...{Loading}... इदं ते नातपस्काय
नाभक्ताय कदाचन।
न चाशुश्रूषवे वाच्यं
न च मां योऽभ्यसूयति॥18.67॥+++(5)+++
(सं) मूलम् ...{Loading}... इदं ते नातपस्काय नाभक्ताय कदाचन।
न चाशुश्रूषवे वाच्यं न च मां योऽभ्यसूयति।।18.67।।
रामानुज-सम्प्रदायः (सं) रामानुजः मूलम् ...{Loading}... ।।18.67।।इदं ते परमं गुह्यं शास्त्रं मया आख्यातम् अतपस्काय अतप्ततपसे त्वया न वाच्यं त्वयि वक्तरि मयि च अभक्ताय कदाचन न वाच्यं तप्ततपसे च अभक्ताय न वाच्यम् इत्यर्थः। न च अशुश्रूषवे भक्ताय अपि अशुश्रूषवे न वाच्यं न च मां यः अभ्यसूयति मत्स्वरूपे मदैश्वर्ये मद्गुणेषु च कथितेषु यो दोषम् आविष्करोति न तस्मै वाच्यम्; असमानविभक्तिनिर्देशः तस्य अत्यन्तपरिहरणीयताज्ञापनाय।</description>
    </item>
    
    <item>
      <title>68 य इमम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/68_ya_imam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/68_ya_imam/</guid>
      <description>(सं) विश्वास-प्रस्तुतिः ...{Loading}... य इमं परमं गुह्यं
मद्-भक्तेष्व् अभिधास्यति।
भक्तिं मयि परां कृत्वा
माम् एवैष्यत्य् असंशयः॥18.68॥+++(5)+++
(सं) मूलम् ...{Loading}... य इमं परमं गुह्यं मद्भक्तेष्वभिधास्यति।
भक्तिं मयि परां कृत्वा मामेवैष्यत्यसंशयः।।18.68।।
रामानुज-सम्प्रदायः (सं) रामानुजः मूलम् ...{Loading}... ।।18.68।।इदं परमं गुह्यं मद्भक्तेषु यः अभिधास्यति; व्याख्यास्यति सः मयि परमां भक्तिं कृत्वा माम् एव एष्यति न तत्र संशयः।
(सं) रामानुजः वेङ्कटनाथः ...{Loading}... ।।18.68।। अथाधिकारिविशेषेष्ववश्यवक्तव्यत्वं तेषु वचनस्यापवर्गाख्यफलपर्यवसानं चोच्यतेय इदम् इति श्लोकेन। मद्भक्तेषु इत्यनेनैवातपस्कत्वादिदोषा दूरोत्सारिताः; स्थितमनसां तेषां तदसम्भवात्। श्रावयेच्चतुरो वर्णान् [म.</description>
    </item>
    
    <item>
      <title>69 न च</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/69_na_cha/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/69_na_cha/</guid>
      <description>(सं) विश्वास-प्रस्तुतिः ...{Loading}... न च तस्मान् मनुष्येषु
कश्चिन् मे प्रिय-कृत्तमः।
भविता न च मे तस्माद्
अन्यः प्रियतरो भुवि॥18.69॥+++(4)+++
(सं) मूलम् ...{Loading}... न च तस्मान्मनुष्येषु कश्चिन्मे प्रियकृत्तमः।
भविता न च मे तस्मादन्यः प्रियतरो भुवि।।18.69।।
रामानुज-सम्प्रदायः (सं) रामानुजः मूलम् ...{Loading}... ।।18.69।। सर्वेषु मनुष्येषु इतः पूर्वं तस्माद् अन्यो मनुष्यो मे न कश्चित् प्रियकृत्तमः अभूत्; इतः उत्तरं च न भविता; अयोग्यानां प्रथमम् उपादानं योग्यानाम् अकथनाद् अपि तत्कथनस्य अनिष्टतमत्वात्।
(सं) रामानुजः वेङ्कटनाथः ...{Loading}... ।।18.69।। स्वशास्त्रव्याख्यानस्य स्वप्राप्तिसाधनत्वे द्वारमुच्यते &amp;ndash; न च तस्मात् इति श्लोकेन। प्रियकृत्तमत्वप्रियतरत्वयोर्हेतुकार्यभावेनभविता इत्युपात्तक्रिययैवान्वये सम्भवत्यपि कालत्रयवर्तिनिषेधेऽर्थगौरवेण तात्पर्यसिद्ध्यर्थंमनुष्येष्वितः पूर्वमित्याद्युक्तम्। ननु शास्त्रस्याधिकारी अपेक्षितः; अतः स तावद्वक्तव्यः अनधिकारी तु तत एवार्थात् व्युदस्यते प्रधानतमादधिकारिणोऽनन्तरं वा व्यवच्छेद्यतयाऽनधिकारी वक्तव्यः इह तु तद्वैपरीत्ये किं निबन्धनं इत्यत्राऽऽह &amp;ndash; अयोग्यानामिति तत्कथनस्य &amp;ndash; अयोग्यान्प्रति कथनस्येत्यर्थः। अनिष्टतमत्वात् अनिष्टतमत्वज्ञापनार्थमित्यर्थः। योग्यानामकथनस्यानिष्टत्वंप्रोवाच तां तत्त्वतो ब्रह्मविद्याम् [मुं.</description>
    </item>
    
    <item>
      <title>70 अध्येष्यते च</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/70_adhyeShyate_cha/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/70_adhyeShyate_cha/</guid>
      <description>(सं) विश्वास-प्रस्तुतिः ...{Loading}... अध्येष्यते च य इमं
धर्म्यं संवादम् आवयोः।
ज्ञान-यज्ञेन तेनाहम् इष्टः
स्यामिति मे मतिः॥18.70॥
(सं) मूलम् ...{Loading}... अध्येष्यते च य इमं धर्म्यं संवादमावयोः।
ज्ञानयज्ञेन तेनाहमिष्टः स्यामिति मे मतिः।।18.70।।
रामानुज-सम्प्रदायः (सं) रामानुजः मूलम् ...{Loading}... ।।18.70।।य इमम् आवयोः धर्म्यं संवादम् अध्येष्यते; तेन ज्ञानयज्ञेन अहम् इष्टः स्याम् इति मे मतिः। अस्मिन् यो ज्ञानयज्ञः अभिधीयते; तेन अहम् एतद् अध्ययनमात्रेण इष्टः स्याम् इत्यर्थः।
(सं) रामानुजः वेङ्कटनाथः ...{Loading}... ।।18.70।। एवमुपदेष्टुः फलमुक्तम् अथ शब्दतोऽर्थतश्च गुरुसकाशादध्येतुः फलमुच्यते &amp;ndash; अध्येष्यते इत्यादिना श्लोकद्वयेन। श्रृणुयात् इति परैरधीयमानपाठश्रवणमात्रं वा। अध्येष्यते इति &amp;ndash; नहि सर्वज्ञस्य भगवतो भविष्यद्भारतनिबन्धावेक्षणेन स्वसंवादाध्ययनभावित्वोक्तिः अपितु भूतावेक्षणेन। महाभारतं हि धृतराष्ट्राद्युत्पत्तेः प्रागेव भगवत्प्रसादलब्धदिव्यचक्षुषा भगवता व्यासेन निबद्धम्। अनुज्ञातं च शिष्येभ्यः तैश्चनारदो श्रावयद्देवानसितो देवलः पितॄन्। गन्धर्वयक्षरक्षांसि श्रावयामास वै शुकः [म.</description>
    </item>
    
    <item>
      <title>71 श्रद्धावाननसूयश्च</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/71_shraddhAvAnanasUy/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/71_shraddhAvAnanasUy/</guid>
      <description>(सं) विश्वास-प्रस्तुतिः ...{Loading}... श्रद्धावान् अनसूयश् च
श्रृणुयाद् अपि यो नरः।
सोऽपि मुक्तः शुभाल्ँ लोकान्
प्राप्नुयात् पुण्यकर्मणाम्॥18.71॥
(सं) मूलम् ...{Loading}... श्रद्धावाननसूयश्च श्रृणुयादपि यो नरः।
सोऽपि मुक्तः शुभाल्ँ लोकान्प्राप्नुयात्पुण्यकर्मणाम्।।18.71।।
रामानुज-सम्प्रदायः (सं) रामानुजः मूलम् ...{Loading}... ।।18.71।। श्रद्धावान् अनसूयश्च यो नरः श्रृणुयाद् अपि तेन श्रवणमात्रेण सः अपि भक्तिविरोधिपापेभ्यो मुक्तः पुण्यकर्मणां मद्भक्तानां लोकान् समूहान् प्राप्नुयात्।
(सं) रामानुजः वेङ्कटनाथः ...{Loading}... ।।18.71।। श्रद्धावाननसूयश्च इति चकारादत्रानुषक्तानामपि प्रागुक्तानां प्रणिपातपरिप्रश्नसेवानां ग्रहणम्। श्रृणुयात् इत्यनेन आचार्यसकाशादिति गम्यते। श्रूयते हि &amp;ndash; तद्विज्ञानार्थं स गुरुमेवाभिगच्छेत् [मुं.</description>
    </item>
    
    <item>
      <title>72 कच्चिदेतच्छ्रुतम् पार्थ</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/72_kachchidetachChru/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/72_kachchidetachChru/</guid>
      <description>(सं) विश्वास-प्रस्तुतिः ...{Loading}... कच्चिद् एतच् छ्रुतं पार्थ
त्वयैकाग्रेण चेतसा।
कच्चिद् अज्ञान-संमोहः
प्रनष्टस् ते धनञ्जय ?॥18.72॥+++(5)+++
(सं) मूलम् ...{Loading}... कच्चिदेतच्छ्रुतं पार्थ त्वयैकाग्रेण चेतसा।
कच्चिदज्ञानसंमोहः प्रनष्टस्ते धनञ्जय।।18.72।।
रामानुज-सम्प्रदायः (सं) रामानुजः मूलम् ...{Loading}... ।।18.72।। मया कथितम् एतत् पार्थ त्वया अवहितेन चेतसा कच्चित् श्रुतम् तव अज्ञानसंमोहः कच्चित् प्रनष्टः येन अज्ञानेन मूढो न योत्स्यामि; इति उक्तवान्।
(सं) रामानुजः वेङ्कटनाथः ...{Loading}... ।।18.72।। अथार्जुनस्य विदिताशयोऽपि भगवानादरेणाविस्मरणायोपदेशसाफल्यं जिज्ञासमान इव पृच्छति &amp;ndash; कच्चिदिति। एतदिति अर्थपर्यन्तत्वाच्छ्रुतमित्यर्थः। धीपर्यन्तं मत्कथितमेतत्किं निरर्थकमित्यभिप्रायेणैतच्छब्द इत्याह &amp;ndash; मया कथितमेतदिति। अज्ञानसम्मोहः कच्चित्प्रणष्ट इति श्रुतफलानुयोगः। अज्ञानहेतुकं भ्रान्तिज्ञानमिहाज्ञानसम्मोहः। येनाज्ञानेन मूढ इत्यस्याज्ञानसम्मोह इति प्रतिनिर्देशे तेनाज्ञानेन जनितसम्मोह इत्यन्वयो भाव्यः।</description>
    </item>
    
    <item>
      <title>73 नष्टो मोहः</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/73_naShTo_mohaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/73_naShTo_mohaH/</guid>
      <description>(सं) विश्वास-प्रस्तुतिः ...{Loading}... +++(अर्जुन उवाच)+++
नष्टो मोहः स्मृतिर् लब्धा
त्वत्-प्रसादान् मया ऽच्युत।
स्थितोऽस्मि गत-सन्देहः
करिष्ये वचनं तव॥18.73॥+++(5)+++
(सं) मूलम् ...{Loading}... अर्जुन उवाच
नष्टो मोहः स्मृतिर्लब्धा त्वत्प्रसादान्मयाच्युत।
स्थितोऽस्मि गतसन्देहः करिष्ये वचनं तव।।18.73।।
रामानुज-सम्प्रदायः (सं) रामानुजः मूलम् ...{Loading}... ।।18.73।। अर्जुन उवाच &amp;ndash; मोहः विपरीतज्ञान त्वत्प्रसादात् मम तद् विनष्टम्। स्मृतिः यथावस्थिततत्त्वज्ञानं त्वत्प्रसादाद् एव तत् च लब्धम्। अनात्मनि प्रकृतौ आत्माभिमानरूपो मोहः; परमपुरुषशरीरतया तदात्मकस्य कृत्स्नस्य चिदचिद्वस्तुनः अतदात्माभिमानरूपः च; नित्यनैमित्तिकरूपस्य कर्मणः परमपुरुषाराधनतया तत्प्राप्त्युपायभूतस्य बन्धत्वबुद्धिरूपः च; सर्वो विनष्टः। आत्मनः प्रकृतिविलक्षणत्वतत्स्वभावरहितताज्ञातृत्वैकस्वभावतापरमपुरुषशेषतातन्नियाम्यत्वैकस्वरूपताज्ञानम्; भगवतो निखिलजगदुत्पत्तिस्थितिप्रलयलीलाशेषदोषप्रत्यनीककल्याणैकस्वरूपस्वाभाविकानवधिकातिशयज्ञानबलैश्वर्यवीर्यशक्तितेजः प्रभृतिसमस्तकल्याणगुणगणमहार्णवपरब्रह्मशब्दाभिधेयपरमपुरुषयाथात्म्यविज्ञानं च; एवंरूपं परावरतत्त्वयाथात्म्यविज्ञानतदभ्यासपूर्वकाहरहरुपचीयमानपरमपुरुषप्रीत्यैकफलनित्यनैमित्तिककर्मनिषिद्धपरिहारशमदमाद्यात्मगुणनिर्वर्त्यभक्तिरूपतापन्नपरमपुरुषोपासनैकलभ्यो वेदान्तवेद्यः परमपुरुषो वासुदेवः त्वम् इति ज्ञानं च लब्धम्। ततः च बन्धुस्नेहकारुण्यप्रवृद्धविपरीतज्ञानमूलात् सर्वस्माद् अवसादाद् विमुक्तो गतसंदेहः स्वस्थः स्थितः अस्मि। इदानीम् एव युद्धादिकर्तव्यताविषयं तव वचनं करिष्ये यथोक्तं युद्धादिकं करिष्ये इत्यर्थः। धृतराष्ट्राय स्वस्य पुत्राः पाण्डवाः च युद्धे किम् अकुर्वत इति पृच्छते &amp;ndash; संजय उवाच (सं) रामानुजः वेङ्कटनाथः .</description>
    </item>
    
    <item>
      <title>74 इत्यहं वासुदेवस्य</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/74_ityahaM_vAsudevas/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/74_ityahaM_vAsudevas/</guid>
      <description>(सं) विश्वास-प्रस्तुतिः ...{Loading}... +++(सञ्जय उवाच)+++
इत्यहं वासुदेवस्य
पार्थस्य च महात्मनः।
संवादम् इमम् अश्रौषम्
अद्भुतं रोमहर्षणम्॥18.74॥
(सं) मूलम् ...{Loading}... सञ्जय उवाच
इत्यहं वासुदेवस्य पार्थस्य च महात्मनः।
संवादमिममश्रौषमद्भुतं रोमहर्षणम्।।18.74।।
रामानुज-सम्प्रदायः (सं) रामानुजः मूलम् ...{Loading}... ।।18.74।। संजय उवाच &amp;ndash; इति एवं वासुदेवस्य वसुदेवसूनोः पार्थस्य च तत्पितृष्वसुः पुत्रस्य च महात्मनो महाबुद्धेः तत्पदद्वन्द्वम् आश्रितस्य इमं रोमहर्षणम् अद्भुतं संवादम् अहं यथोक्तम् अश्रौषं श्रुतवान् अहम्।
(सं) रामानुजः वेङ्कटनाथः ...{Loading}... ।।18.74।। मामकाः पाण्डवाश्चैव किमकुर्वत सञ्जय [1।1] इति प्रश्ने कृत्स्नं सङ्गमयतीत्याह &amp;ndash; धृतराष्ट्रायेति। महात्मनः इत्युक्तं व्यनक्ति &amp;ndash; तत्पदद्वन्द्वमाश्रितस्येति। कृष्णाश्रयाः कृष्णबलाः कृष्णनाथाश्च पाण्डवाः इति ह्यन्यत्रोक्तम्। अत्रचशिष्यस्तेऽहं शाधि मां त्वां प्रपन्नम् [2।7] इति। अद्भुतत्वातिशयाद्रोमहर्षणत्वम्। यथोक्तमश्रौषमिति &amp;ndash; यथा ताभ्यामुक्तं; तत्र ममाश्रुतांशो नास्तीत्यर्थः। एतेन यथार्थदर्शित्वं व्यञ्जितम्। यद्वा यथा तव मयोक्तम्; एवमेव श्रुतवानस्मि; ततश्च यथादृष्टार्थवादित्वं व्यञ्जितं भवति।</description>
    </item>
    
    <item>
      <title>75 व्यासप्रसादाच्छ्रुतवानेतद्गुह्यमहम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/75_vyAsaprasAdAchChr/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/75_vyAsaprasAdAchChr/</guid>
      <description>(सं) विश्वास-प्रस्तुतिः ...{Loading}... व्यास-प्रसादाच् छ्रुतवान्
एतद् गुह्यम् अहं परम्।
योगं योगेश्वरात् कृष्णात्
साक्षात् कथयतः स्वयम्॥18.75॥
(सं) मूलम् ...{Loading}... व्यासप्रसादाच्छ्रुतवानेतद्गुह्यमहं परम्।
योगं योगेश्वरात्कृष्णात्साक्षात्कथयतः स्वयम्।।18.75।।
रामानुज-सम्प्रदायः (सं) रामानुजः मूलम् ...{Loading}... ।।18.75।।व्यासप्रसादाद् व्यासानुग्रहेण दिव्यचक्षुःश्रोत्रलाभाद् एतत् परं योगाख्यं गुह्यं योगेश्वराद् ज्ञानबलैश्वर्यवीर्यशक्तितेजसां निधेः भगवतः कृष्णात् स्वयम् एव कथयतः साक्षात् श्रुतवान् अहम्।
(सं) रामानुजः वेङ्कटनाथः ...{Loading}... ।।18.75।। मन्दस्य मोहनकालुष्यनिवृत्तिलक्षणप्रसादस्यात्राभावात्व्यासानुग्रहेणेत्युक्तम्। देवैरप्यदृश्यस्य श्रीविश्वरूपस्य दर्शनार्थं दूरस्थवाक्यश्रवणार्थं च अनुग्रहावान्तरव्यापारमाह &amp;ndash; दिव्यचक्षुश्श्रोत्रलाभादिति। अतीन्द्रियादिग्रहणसामर्थ्यादिमात्रेणात्र दिव्यत्वम्। एतदिति नपुंसकनिष्पत्तये योगशब्दं विशेषणीकरोति &amp;ndash; योगाख्यमिति। परं ब्रह्म इत्यकर्मणि योग्यताभिप्रायम्। तथाभूतमपि हि मया श्रुतमिति व्यासमाहात्म्यव्यञ्जनम्। योगेश्वरात् इत्यत्र योगशब्दः कल्याणगुणयोगपरःएतां विभूतिं योगं च [10।7] इति प्रागुक्तवदित्याह &amp;ndash; ज्ञानेति। स्वयमेव कथयतः; न तु परैर्वाचयत इत्यर्थः। तेन वक्तृवैलक्षण्योक्तिः। यथापञ्चरात्रस्य कृत्स्नस्य वक्ता नारायणः स्वयम् [म.</description>
    </item>
    
    <item>
      <title>76 राजन्संस्मृत्य संस्मृत्य</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/76_rAjansaMsmRtya_sa/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/76_rAjansaMsmRtya_sa/</guid>
      <description>(सं) विश्वास-प्रस्तुतिः ...{Loading}... राजन् संस्मृत्य संस्मृत्य
संवादम् इमम् अद्भुतम्।
केशवार्जुनयोः पुण्यं
हृष्यामि च मुहुर्मुहुः॥18.76॥
(सं) मूलम् ...{Loading}... राजन्संस्मृत्य संस्मृत्य संवादमिममद्भुतम्।
केशवार्जुनयोः पुण्यं हृष्यामि च मुहुर्मुहुः।।18.76।।
रामानुज-सम्प्रदायः (सं) रामानुजः मूलम् ...{Loading}... ।।18.76।।केशवार्जुनयोः इमं पुण्यम् अद्भुतं संवादं साक्षाच्छ्रुतं स्मृत्वा मुहुः मुहुः हृष्यामि।
(सं) रामानुजः वेङ्कटनाथः ...{Loading}... ।।18.76।। अद्भुततरत्वमाह &amp;ndash; राजन् इत्यादिना श्लोकद्वयेन। पुण्यं श्रवणमात्रेणापि ज्ञानयज्ञादिवत्पावनम्। अद्भुतं शब्दतोऽर्थतश्च आश्चार्यावहम्।
(सं) रामानुजः (Eng) आदिदेवानन्दः ...{Loading}... 18.76 Remembering this auspicious and wondrous dialogue between Sri Krsna and Arjuna, directly heard by me, I rejoice again and again.</description>
    </item>
    
    <item>
      <title>77 तच्च संस्मृत्य</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/77_tachcha_saMsmRtya/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/77_tachcha_saMsmRtya/</guid>
      <description>(सं) विश्वास-प्रस्तुतिः ...{Loading}... तच्च संस्मृत्य संस्मृत्य
रूपम् अत्यद्भुतं हरेः।
विस्मयो मे महान् राजन्
हृष्यामि च पुनः पुनः॥18.77॥
(सं) मूलम् ...{Loading}... तच्च संस्मृत्य संस्मृत्य रूपमत्यद्भुतं हरेः।
विस्मयो मे महान् राजन् हृष्यामि च पुनः पुनः।।18.77।।
रामानुज-सम्प्रदायः (सं) रामानुजः मूलम् ...{Loading}... ।।18.77।।तत् च अर्जुनाय प्रकाशितम् ऐश्वरं हरेः अत्यद्भुतं रूपं मया साक्षात्कृतं संस्मृत्य संस्मृत्य हृष्यतो मे महान् विस्मयो जायते पुनः पुनः च हृष्यामि। किम् अत्र बहुना उक्तेन
(सं) रामानुजः वेङ्कटनाथः ...{Loading}... ।।18.77।। तच्च रूपमित्येतत्सर्वजनप्रत्यक्षवसुदेवतनयरूपाद्व्यवच्छेदार्थमित्याह &amp;ndash; अर्जुनाय प्रकाशितमैश्वरं रूपमिति। संस्मृत्य इत्यस्य समानकर्तृकत्वाय हृष्यामीति समभिव्याहारानुसारेण &amp;ndash; हृष्यत इत्युपात्तम्। दृष्टं च फलं महत्तरमित्यस्य श्लोकस्य भावः।</description>
    </item>
    
    <item>
      <title>78 यत्र योगेश्वरः</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/78_yatra_yogeshvaraH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/18_moxa-saMnyAsa-yogaH/78_yatra_yogeshvaraH/</guid>
      <description>(सं) विश्वास-प्रस्तुतिः ...{Loading}... यत्र योगेश्वरः कृष्णो
यत्र पार्थो धनुर्धरः।
तत्र श्रीर्, विजयो, भूतिर्
ध्रुवा नीतिर् +++(इति)+++ मतिर् मम॥18.78।
(सं) मूलम् ...{Loading}... यत्र योगेश्वरः कृष्णो यत्र पार्थो धनुर्धरः।
तत्र श्रीर्विजयो भूतिर्ध्रुवा नीतिर्मतिर्मम।।18.78।
रामानुज-सम्प्रदायः (सं) रामानुजः मूलम् ...{Loading}... ।।18.78।।यत्र योगेश्वरः कृत्स्नस्य उच्चावचरूपेण अवस्थितस्य चेतनस्य अचेतनस्य च वस्तुनो ये ये स्वभावयोगाः तेषां सर्वेषां योगानाम् ईश्वरः स्वसंकल्पायत्तस्वेतरसमस्तवस्तुस्वरूपस्थितिप्रवृत्तिभेदः कृष्णो वसुदेवसूनुः यत्र च पार्थो धनुर्धरः तत्पितृष्वसुः पुत्रः तत्पदद्वन्द्वैकाश्रयः तत्र श्रीः विजयो भूतिः नीतिः च ध्रुवा निश्चला इति मतिः मम इति। ,</description>
    </item>
    
  </channel>
</rss>
