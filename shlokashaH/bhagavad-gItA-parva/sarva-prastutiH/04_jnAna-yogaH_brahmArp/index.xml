<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०४ ज्ञान-योगः ब्रह्मार्प् on महाभारते विश्वासटिप्पन्यः</title>
    <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/</link>
    <description>Recent content in &#43;०४ ज्ञान-योगः ब्रह्मार्प् on महाभारते विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/index.xml" rel="self" type="application/rss+xml" />
    <item>
      <title>01 श्री भगवानुवाच</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/01_shrI_bhagavAnuvAc/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/01_shrI_bhagavAnuvAc/</guid>
      <description>(सं) विश्वास-प्रस्तुतिः ...{Loading}... +++(श्री भगवानुवाच)+++
इमं विवस्वते योगं
प्रोक्तवान् अहम् अव्ययम्।
विवस्वान् मनवे प्राह
मनुर् इक्ष्वाकवे ऽब्रवीत्॥4.1॥
(सं) मूलम् ...{Loading}... श्री भगवानुवाच
इमं विवस्वते योगं प्रोक्तवानहमव्ययम्।
विवस्वान् मनवे प्राह मनुरिक्ष्वाकवेऽब्रवीत्।।4.1।।
रामानुज-सम्प्रदायः (सं) रामानुजः मूलम् ...{Loading}... तृतीये ऽध्याये प्रकृतिसंसृष्टस्य मुमुक्षोः सहसा ज्ञानयोगे ऽनधिकारात् कर्मयोग एव कार्यः, ज्ञानयोगाधिकारिणो ऽप्य् अकर्तृत्वानुसन्धानपूर्वककर्मयोग एव श्रेयान् इति सहेतुकम् उक्तम्; शिष्टतया व्यपदेश्यस्य तु विशेषतः कर्मयोग एव कार्य इति चोक्तम् । चतुर्थेनेदानीम् अस्यैव कर्मयोगस्य निखिलजगदुद्धरणाय मन्वन्तरादाव् एवोपदिष्टतया कर्तव्यतां द्रढयित्वा अन्तर्गतज्ञानतयास्यैव ज्ञानयोगाकरतां प्रदर्श्य, कर्मयोगस्वरूपम्, तद्भेदाः, कर्मयोगे ज्ञानांशस्यैव प्राधान्यं चोच्यते । प्रसङ्गाच् च भगवदवतारयाथात्म्यम् उच्यते ।</description>
    </item>
    
    <item>
      <title>02 एवम् परम्पराप्राप्तमिमम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/02_evam_paramparAprA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/02_evam_paramparAprA/</guid>
      <description>(सं) विश्वास-प्रस्तुतिः ...{Loading}... एवं परम्परा-प्राप्तम्
इमं राजर्षयो विदुः।
स कालेनेह महता
योगो नष्टः परन्तप॥4.2॥
(सं) मूलम् ...{Loading}... एवं परम्पराप्राप्तमिमं राजर्षयो विदुः।
स कालेनेह महता योगो नष्टः परन्तप।।4.2।।
रामानुज-सम्प्रदायः (सं) रामानुजः मूलम् ...{Loading}... ।।4.2।। श्री भगवानुवाच यः अयं तव उदितो योगः स केवलं युद्धप्रोत्साहनाय इदानीम् उदित इति न मन्तव्यम्। मन्वन्तरादौ एव निखिलजगदुद्धरणाय परमपुरुषार्थलक्षणमोक्षसाधनतया इमं योगम् अहम् एव विवस्वते प्रोक्तवान्। विवस्वान् च मनवे मनुः इक्ष्वाकवे इति एवं सम्प्रदायपरम्परया प्राप्तम् इमं योगं पूर्वे राजर्षयो विदुः। स महता कालेन तत्तच्छ्रोतृबुद्धिमान्द्याद् विनष्टप्रायः अभूत्।</description>
    </item>
    
    <item>
      <title>03 स एवायम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/03_sa_evAyam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/03_sa_evAyam/</guid>
      <description>(सं) विश्वास-प्रस्तुतिः ...{Loading}... स एवायं मया तेऽद्य
योगः प्रोक्तः पुरातनः।
भक्तोऽसि मे सखा चेति
+++(अभक्तेभ्यो दुष्प्रापत्वाद्)+++ रहस्यं ह्य् एतद् उत्तमम् ॥4.3॥
(सं) मूलम् ...{Loading}... स एवायं मया तेऽद्य योगः प्रोक्तः पुरातनः।
भक्तोऽसि मे सखा चेति रहस्यं ह्येतदुत्तमम्।।4.3।।
रामानुज-सम्प्रदायः (सं) रामानुजः मूलम् ...{Loading}... ।।4.3।।स एव अयम् अस्खलितस्वरूपः पुरातनः योगः सख्येन अतिमात्रभक्त्या च माम् एव प्रपन्नाय ते मया प्रोक्तः सपरिकरः सविस्तरम् उक्त इत्यर्थः। मदन्येन केन अपि ज्ञातुं वक्तुं वा न शक्यम् यत इदं वेदान्तोदितम् उत्तमं रहस्यं ज्ञानम्। अस्मिन् प्रसङ्गे भगवदवतारयाथात्म्यं यथावद् ज्ञातुम् अर्जुन उवाच</description>
    </item>
    
    <item>
      <title>04 अपरम् भवतो</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/04_aparam_bhavato/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/04_aparam_bhavato/</guid>
      <description>(सं) विश्वास-प्रस्तुतिः ...{Loading}... +++(अर्जुन उवाच)+++
अपरं भवतो जन्म
परं जन्म विवस्वतः।
कथम् एतद् विजानीयां
त्वम् आदौ प्रोक्तवान् इति॥4.4॥
(सं) मूलम् ...{Loading}... अर्जुन उवाच
अपरं भवतो जन्म परं जन्म विवस्वतः।
कथमेतद्विजानीयां त्वमादौ प्रोक्तवानिति।।4.4।।
रामानुज-सम्प्रदायः (सं) रामानुजः मूलम् ...{Loading}... ।।4.4।। अर्जुन उवाच कालसंख्यया अपरम् अस्मज्जन्मसमकालमं हि भवतो जन्म विवस्वतः च कालसंख्यया परम् अष्टाविंशतिचतुर्युगसंख्यातम् त्वम् एव आदौ प्रोक्तवान् इति कथम् एतद् असम्भावनीयं विशेषण यथार्थं **जानीयाम्।
ननु जन्मान्तरेण अपि वक्तुं शक्यम् जन्मान्तरकृतस्य महतां स्मृतिः च युज्यते। इति अत्र न कश्चिद् विरोधः। न च असौ वक्तारम् एनं वसुदेवतनयं सर्वेश्वरं न जानाति यत एवं वक्ष्यति परं ब्रह्म परं धाम पवित्रं परमं भवान्। पुरुषं शाश्वतं दिव्यमादिदेवमजं विभुम्।। आहुस्त्वामृषयः सर्वे देवर्षिर्नारदस्तथा। असितो देवलो व्यासः स्वयं चैव ब्रवीषि मे।। (10।1213) इति। युधिष्ठिरराजसूयादिषु भीष्मादिभ्यः च असकृत् श्रुतम् कृष्ण एव हि लोकानामुत्पत्तिप्रभवाप्ययः। कृष्णस्य हि कृते भूतमिदं विश्वं चराचरम्।। (महा॰ सभा॰ 38।23) इत्येवमादिषु कृष्णस्य हि कृते इति कृष्णस्य शेषभूतम् इदं कृत्स्नं जगद् इत्यर्थः। अत्र उच्यते जानाति एव अयं भगवन्तं वसुदेवतनयं पार्थः। जानतः अपि अजानतः इव पृच्छतः अयम् आशयः निखिलहेयप्रत्यनीककल्याणैकतानस्य सर्वेश्वरस्य सर्वज्ञस्य सत्यसंकल्पस्य च अवाप्तसमस्तकामस्य कर्मपरवशदेवमनुष्यादिसजातीयं जन्म किम् इन्द्रजालादिवत् मिथ्या किं वा सत्यम् सत्यत्वे च कथं जन्मप्रकारः किमात्मकः अयं देहः कश्च जन्महेतुः कदा च जन्म किमर्थं वा जन्म इति परिहारप्रकारेण प्रश्नार्थो विज्ञायते।**</description>
    </item>
    
    <item>
      <title>05 श्री भगवानुवाच</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/05_shrI_bhagavAnuvAc/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/05_shrI_bhagavAnuvAc/</guid>
      <description>(सं) विश्वास-प्रस्तुतिः ...{Loading}... +++(श्री भगवानुवाच)+++
बहूनि मे व्यतीतानि
जन्मानि तव चार्जुन।
तान्य् अहं वेद सर्वाणि
न त्वं वेत्थ परन्तप॥4.5॥
(सं) मूलम् ...{Loading}... श्री भगवानुवाच
बहूनि मे व्यतीतानि जन्मानि तव चार्जुन।
तान्यहं वेद सर्वाणि न त्वं वेत्थ परन्तप।।4.5।।
रामानुज-सम्प्रदायः (सं) रामानुजः मूलम् ...{Loading}... ।।4.5।। श्रीभगवानुवाच अनेन जन्मनः सत्यत्वम् उक्तम्बहूनि मे व्यतीतानि जन्मानि इति वचनात् तव च इति दृष्टान्ततया उपादानाच्च। आत्मनः अवतारप्रकारं देहयाथात्म्यं जन्महेतुं च आह
(सं) रामानुजः वेङ्कटनाथः ...{Loading}... ।।4.5।। एषूत्तरं क्रमाद्भगवानुवाचबहूनीत्यादिभिः। नहि पूर्वजन्मनामेकत्वबहुत्वे पृष्टे न च तज्ज्ञानाज्ञाने इति शङ्कायामाह अनेनेति। कथं जन्मनः सत्यत्वमुक्तं बहुत्वातीतत्वतज्ज्ञानादि हि वाचनिकतया प्रतीयत इत्यत्राह बहूनीति। अयमभिप्रायः इदानीन्तनस्त्वं तदानीन्तनाय कथमुक्तवान् इति प्रश्ने जन्मान्तरेणाहमुक्तवान् तच्चेदानीमनुसन्धाय वदामीति साक्षादुत्तरमुच्येत तस्य च प्रश्नस्यान्यपरत्वस्य पूर्वं सहेतुकमुक्तत्वादवश्यं प्रष्टव्येष्वर्थेषु यत्परत्वमत्र व्याकर्तुं शक्यं तत्पराण्येव बहूनीत्यादिविशेषणानि सत्यत्वे हि बहुत्वातीतत्वादीनि स्वरसानि जन्मानीति चोक्तम् न जन्मप्रतिभासा इतितव च इत्यपृष्टस्यार्थस्य उपादानमप्येतत्सत्यत्वदृष्टान्ताभिप्रायमन्तरेण न घटते न चार्जुनस्य जन्म मिथ्या तस्य वा तथात्वप्रतिभासः तत्सम्भवे वा कृष्णजन्मनि कुतोऽस्य संशयः इति।</description>
    </item>
    
    <item>
      <title>06 अजोऽपि सन्नव्ययात्मा</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/06_ajo-pi_sannavyayA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/06_ajo-pi_sannavyayA/</guid>
      <description>(सं) विश्वास-प्रस्तुतिः ...{Loading}... अजोऽपि सन्न् अव्ययात्मा
भूतानाम् ईश्वरोऽपि सन्।
प्रकृतिं स्वाम् अधिष्ठाय
संभवाम्य् आत्म-मायया॥4.6॥
(सं) मूलम् ...{Loading}... अजोऽपि सन्नव्ययात्मा भूतानामीश्वरोऽपि सन्।
प्रकृतिं स्वामधिष्ठाय संभवाम्यात्ममायया।।4.6।।
रामानुज-सम्प्रदायः (सं) रामानुजः मूलम् ...{Loading}... ।।4.6।। अजत्वाव्ययत्वसर्वेश्वरत्वादिसर्वं पारमेश्वरं प्रकारम् अजहद् एव स्वां प्रकृतिम् अधिष्ठाय आत्ममायया संभवामि प्रकृतिः स्वभावः स्वम् एव स्वभावम् अधिष्ठाय स्वेन एव रूपेण स्वेच्छया संभवामि इत्यर्थः।
स्वरूपं तु आदित्यवर्णं तमसः परस्तात्। (यजुर्वे॰ 31।18)क्षयन्तमस्य रजसः पराके। (साम॰ 17।1।4।2)य एषोऽन्तरादित्ये हिरण्मयः पुरुषः (छा॰ उ॰ 1।6।6) तस्मिन्नयं पुरुषो मनोमयोऽमृतो हिरण्मयः। (तै॰ उ॰ 1।6।1)सर्वे निमेषा जज्ञिरे विद्युतः पुरुषादधि। (यजुर्वे॰ 32।2)भारूपः सत्यसंकल्प आकाशात्मा सर्वकर्मा सर्वकामः सर्वगन्धः सर्वरसः। (छा॰ उ॰ 3।14।2)माहारजनं वासः (बृ॰ उ॰ 2।3।6) इत्यादिश्रुतिसिद्धम्।</description>
    </item>
    
    <item>
      <title>07 यदा यदा</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/07_yadA_yadA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/07_yadA_yadA/</guid>
      <description>(सं) विश्वास-प्रस्तुतिः ...{Loading}... यदा यदा हि धर्मस्य
ग्लानिर् भवति भारत।
अभ्युत्थानम् अधर्मस्य
तदाऽऽत्मानं सृजाम्य् अहम्॥4.7॥+++(4)+++
(सं) मूलम् ...{Loading}... यदा यदा हि धर्मस्य ग्लानिर्भवति भारत।
अभ्युत्थानमधर्मस्य तदाऽऽत्मानं सृजाम्यहम्।।4.7।।
रामानुज-सम्प्रदायः (सं) रामानुजः मूलम् ...{Loading}... ।।4.7।। न कालनियमः अस्मत्संभवस्य यदा यदा हि धर्मस्य वेदेन उदितस्य चातुर्वर्ण्यचातुराश्रम्यव्यवस्थया अवस्थितस्य कर्तव्यस्य ग्लानिः भवति यदा यदा च तद्विपर्ययस्य अधर्मस्य अभ्युत्थानं तदा अहम् एव स्वसंकल्पेन उक्तप्रकारेण आत्मानं सृजामि। जन्मनः प्रयोजनम् आह
(सं) रामानुजः वेङ्कटनाथः ...{Loading}... ।।4.7।। कदा इति प्रश्नस्योत्तरमुच्यत इत्याह जन्मकालमाहेति। युगानियमस्य वक्ष्यमाणत्वात्यदा यदा इति वीप्सा युगान्तर्वर्तिकालानियमपरेत्यभिप्रायेणाह न कालेति। जीववत्पुण्यापुण्यविपाककृतो वा व्यवस्थितस्वसङ्कल्पकृतो वा मन्वन्तरमहाकल्पादिरूपो वा कालनियमो नास्तीत्यर्थः। प्रमाणतः स्वरूपतश्च ग्लानिप्रकारसूचनाय बाह्यधर्मधर्मैकदेशव्यवच्छेदाय चवेदेनोदितस्येत्यादिविशेषणम्। वेदेनोदितस्य कर्तव्यस्य इति धर्मलक्षणमप्युक्तं भवति। अधर्मशब्दे नञो विरोधिविषयत्वमभिप्रेत्योक्तंतद्विपर्ययस्येति। ततश्चावैदिकागमोदितस्य वर्णाश्रमादिव्यवस्थारहितस्य तत एवाकर्तव्यस्येति पूर्वोक्तप्रकारवैपरीत्यं फलितम्। धर्मग्लानेरधर्मोत्थानस्य च तुलाग्रनमनोन्नमनवत्परस्पराविनाभावित्वं च दर्शितम्। तदेत्यत्रापियदायदा इत्येतत्प्रतिनिर्देशरूपत्वाद्वीप्साऽनुसन्धेया। धर्मस्य ग्लानिमपि न सहे किं पुनर्विच्छेदं इति ग्लानिशब्दतात्पर्यम्। एवमधर्मस्योद्गममात्रमपि न सहे किमुत शाखानुशाखतां इत्यभ्युत्थानशब्दाभिप्रेतम्। अहं सृजामि इत्यत्रापेक्षणीयान्तरादर्शनात्अहमेव स्वसङ्कल्पेनेत्युक्तम्। तेन कालस्याप्यधिष्ठातुस्तस्य कालपरतन्त्रत्वं परिहृतं भवति। आत्मानं सृजामि इत्येतन्न तावत्स्वरूपविषयं तस्य नित्यत्वात् आत्माश्रयादिप्रसङ्गाच्च। नापि जीवविषयं तस्य प्रकरणासङ्गतत्वात्। नाप्याद्यविग्रहविशिष्टस्वात्मविषयं तस्यापि रूपस्य नित्यत्वात् अतोऽवतारविग्रहविशिष्टस्वात्माऽत्रआत्मानम् इति निर्दिश्यत इत्यभिप्रायेणोक्तंउक्तप्रकारेणेति।</description>
    </item>
    
    <item>
      <title>08 परित्राणाय साधूनाम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/08_paritrANAya_sAdhU/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/08_paritrANAya_sAdhU/</guid>
      <description>(सं) विश्वास-प्रस्तुतिः ...{Loading}... परित्राणाय साधूनां
विनाशाय च दुष्कृताम्।
धर्म-संस्थापनार्थाय
संभवामि युगे युगे॥4.8॥
(सं) मूलम् ...{Loading}... परित्राणाय साधूनां विनाशाय च दुष्कृताम्।
धर्मसंस्थापनार्थाय संभवामि युगे युगे।।4.8।।
रामानुज-सम्प्रदायः (सं) रामानुजः मूलम् ...{Loading}... ।।4.8।। साधव उक्तलक्षणधर्मशीला वैष्णवाग्रेसरा मत्समाश्रयणे प्रवृत्ता मन्नामकर्मस्वरूपाणाम् अवाङ्मनसगोचरतया मद्दर्शनाद् ऋते स्वात्मधारणपोषणादिसुखम् अलभमाना अणुमात्रकालम् अपि कल्पसहस्रं मन्वानाः प्रशिथिलसर्वगात्रा भवेयुः इति मत्स्वरूपचेष्टितावलोकनालापादिदानेन तेषां परित्राणाय तद्विपरीतानां विनाशाय च क्षीणस्य वैदिकधर्मस्य मदाराधनरूपस्य आराध्यस्वरूपप्रदर्शनेन तस्य स्थापनाय च देवमनुष्यादिरूपेण युगे युगे संभवामि। कृतत्रेतादियुगविशेषनियमः अपि नास्ति इत्यर्थः।</description>
    </item>
    
    <item>
      <title>09 जन्म कर्म</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/09_janma_karma/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/09_janma_karma/</guid>
      <description>(सं) विश्वास-प्रस्तुतिः ...{Loading}... जन्म कर्म च मे दिव्यम्
एवं यो वेत्ति तत्त्वतः।
त्यक्त्वा देहं पुनर्जन्म
नैति, माम् एति सोऽर्जुन॥4.9॥
(सं) मूलम् ...{Loading}... जन्म कर्म च मे दिव्यमेवं यो वेत्ति तत्त्वतः।
त्यक्त्वा देहं पुनर्जन्म नैति मामेति सोऽर्जुन।।4.9।।
रामानुज-सम्प्रदायः (सं) रामानुजः मूलम् ...{Loading}... ।।4.9।। एवं कर्ममूलभूतहेयत्रिगुणप्रकृतिसंसर्गरूपजन्मरहितस्य सर्वेश्वरत्वसर्वज्ञत्वसत्यसंकल्पत्वादिसमस्तकल्याणगुणोपेतस्य साधुपरित्राणमत्समाश्रयणैकप्रयोजनं दिव्यम् अप्राकृतं मदसाधारणं मम जन्म चेष्टितं च तत्त्वतः यो वेत्ति स वर्तमानं देहं परित्यज्य पुनः जन्म न एति माम् एव प्राप्नोति। मदीयदिव्यजन्मचेष्टितयाथात्म्यविज्ञानेन विध्वस्तसमस्तमत्समाश्रयणविरोधिपाप्मा अस्मिन् एव जन्मनि यथोदितप्रकारेण माम् आश्रित्य मदेकप्रियो मदेकचित्तो माम् एव प्राप्नोति। तद् आह</description>
    </item>
    
    <item>
      <title>10 वीतरागभयक्रोधा मन्मया</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/10_vItarAgabhayakrod/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/10_vItarAgabhayakrod/</guid>
      <description>(सं) विश्वास-प्रस्तुतिः ...{Loading}... वीत-राग-भय-क्रोधा
मन्मया माम् उपाश्रिताः।
बहवो ज्ञान-तपसा
पूता मद्-भावम् आगताः॥4.10॥
(सं) मूलम् ...{Loading}... वीतरागभयक्रोधा मन्मया मामुपाश्रिताः।
बहवो ज्ञानतपसा पूता मद्भावमागताः।।4.10।।
रामानुज-सम्प्रदायः (सं) रामानुजः मूलम् ...{Loading}... ।।4.10।। मदीयजन्मकर्मतत्त्वज्ञानाख्येन तपसा पूता बहव एवं संवृत्ताः। तथा च श्रुतिः तस्य धीराः परिजानन्ति योनिम् इति। धीरा धीमतामग्रेसरा एव तस्य जन्मप्रकारं जानन्ति इत्यर्थः। न केवलं देवमनुष्यादिरूपेण अवतीर्य मत्समाश्रयणापेक्षाणां परित्राणं करोमि। अपि तु
(सं) रामानुजः वेङ्कटनाथः ...{Loading}... ।।4.10।। उपासनवैयर्थ्यमित्यादिशङ्कोत्तरत्वेन योऽयमर्थ उक्तः अयमेववीतराग इति श्लोकेनोच्यत इत्याह तदाहेति तदेव पूर्वप्रस्तुतं ज्ञानमिहज्ञानतपसा इत्युच्यते। मन्मया मामुपाश्रिताः इति तु परम्परया तत्साध्यज्ञानमित्यभिप्रायेणाह मदीयेति। अस्य श्लोकस्य पूर्वश्लोके व्याख्यातप्रायत्वात्एवं संवृत्ता इति संग्रहेणोक्तम्। तथाहिज्ञानतपसा पूताः इत्यस्यार्थोमदीयेत्यारभ्य पाप्मा इत्यन्तेन प्रपञ्चितः। मामाश्रित्य इत्यनेनमामुपाश्रिताः इत्यस्यार्थ उक्तः। मदेकप्रियः इत्यनेनवीतरागभयक्रोधाः इत्यस्यार्थोऽभिप्रेतः विषयान्तरेषु प्रीतिर्हि रागः तद्विरोधिषु निरसनेच्छा क्रोधः आगामीष्टविरोध्यनिष्टागमोत्प्रेक्षा भयम्। तदेतदखिलमपि न वासुदेवभक्तानामस्ति तदेकप्रियत्वेन विषयान्तरे रागाभावात् तत एव तन्मूलक्रोधाभावात् तल्लाभालाभव्यतिरिक्तेष्टानिष्टाभावेन भयाभावाच्च। इदं चन क्रोधो न च मात्सर्यम् म.</description>
    </item>
    
    <item>
      <title>11 ये यथा</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/11_ye_yathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/11_ye_yathA/</guid>
      <description>(सं) विश्वास-प्रस्तुतिः ...{Loading}... ये यथा मां प्रपद्यन्ते
तांस् तथैव भजाम्य् अहम्।
मम वर्त्मानुवर्तन्ते
मनुष्याः पार्थ सर्वशः॥4.11॥
(सं) मूलम् ...{Loading}... ये यथा मां प्रपद्यन्ते तांस्तथैव भजाम्यहम्।
मम वर्त्मानुवर्तन्ते मनुष्याः पार्थ सर्वशः।।4.11।।
रामानुज-सम्प्रदायः (सं) रामानुजः मूलम् ...{Loading}... ।।4.11। ये मत्समाश्रयणापेक्षा यथा येन प्रकारेण स्वापेक्षानुरूपं मां संकल्प्य प्रपद्यन्ते समाश्रयन्ते तान् प्रति तथैव तन्मनीषितप्रकारेण भजामि मां दर्शयामि। किमत्र बहुना सर्वे मनुष्या मदनुवर्तनैकमनोरथा मम वर्त्म मत्स्वभावं सर्वं योगिनां वाङ्मनसागोचरम् अपि स्वकीयैः चक्षुरादिकरणैः सर्वशः स्वापेक्षितैः सर्वप्रकारैः अनुभूय अनुवर्तन्ते। इदानीं प्रासङ्गिकं परिसमाप्य प्रकृतस्य कर्मयोगस्य ज्ञानाकारताप्रकारं वक्तुं तथाविधकर्मयोगाधिकारिणो दुर्लभत्वम् आह</description>
    </item>
    
    <item>
      <title>12 काङ्क्षन्तः कर्मणाम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/12_kAnxantaH_karmaNA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/12_kAnxantaH_karmaNA/</guid>
      <description>(सं) विश्वास-प्रस्तुतिः ...{Loading}... काङ्क्षन्तः कर्मणां सिद्धिं
यजन्त इह देवताः।
क्षिप्रं हि मानुषे लोके
सिद्धिर् भवति +++(यज्ञ-)+++कर्मजा॥4.12॥
(सं) मूलम् ...{Loading}... काङ्क्षन्तः कर्मणां सिद्धिं यजन्त इह देवताः।
क्षिप्रं हि मानुषे लोके सिद्धिर्भवति कर्मजा।।4.12।।
रामानुज-सम्प्रदायः (सं) रामानुजः मूलम् ...{Loading}... ।।4.12।। सर्व एव पुरुषाः कर्मणां फलं काङ्क्षमाणा इन्द्रादिदेवता यथाशास्त्रं यजन्ते आराधयन्ति। न तु कश्चिद् अनभिसंहितफल इन्द्रादिदेवतात्मभूतं सर्वयज्ञानां भोक्तारं मां यजते। कुत एतत् यतः क्षिप्रम् अस्मिन् एव मानुषे लोके कर्मजा पुत्रपश्वन्नाद्या सिद्धिः भवति। मनुष्यलोकशब्दः स्वर्गादिलोकप्रदर्शनार्थः। सर्व एव हि लौकिकाः पुरुषा अक्षीणानादिकालप्रवृत्तानन्तपापसंचयतया अविवेकिनः क्षिप्रफलाभिकाङ्क्षिणः पुत्रपश्वन्नादिस्वर्गाद्यर्थतया सर्वाणि कर्माणि इन्द्रादिदेवताराधनमात्राणि कुर्वते न तु कश्चित् संसारोद्विग्नहृदयो मुमुक्षुः उक्तलक्षणं कर्मयोगं मदाराधनभूतम् आरभते इत्यर्थः। यथोक्तकर्मयोगारम्भविरोधिपापक्षयहेतुम् आह</description>
    </item>
    
    <item>
      <title>13 चातुर्वर्ण्यम् मया</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/13_chAturvarNyam_may/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/13_chAturvarNyam_may/</guid>
      <description>(सं) विश्वास-प्रस्तुतिः ...{Loading}... चातुर्वर्ण्यं मया सृष्टं
गुण-कर्म-विभागशः।
तस्य कर्तारम् अपि मां
विद्ध्य् अकर्तारम् अव्ययम्॥4.13॥
(सं) मूलम् ...{Loading}... चातुर्वर्ण्यं मया सृष्टं गुणकर्मविभागशः।
तस्य कर्तारमपि मां विद्ध्यकर्तारमव्ययम्।।4.13।।
रामानुज-सम्प्रदायः (सं) रामानुजः मूलम् ...{Loading}... ।।4.13।।चातुर्वर्ण्यप्रमुखं ब्रह्मादिस्तम्बपर्यन्तं कृत्स्नं जगत् सत्त्वादिगुणविभागेन तदनुगुणशमादिकर्मविभागेन च प्रविभक्तं मया सृष्टम्। सृष्टिग्रहणं प्रदर्शनार्थम् मया एव रक्ष्यते मया एव च उपसंह्रियते। तस्य विचित्रसृष्टयादेः कर्तारम् अपि अकर्तारं मां विद्धि। कथम् इति अत्र आह
(सं) रामानुजः वेङ्कटनाथः ...{Loading}... ।।4.13।। नन्वक्षीणानन्तपापसञ्चयत्वं सर्वेषां समम् ततश्चाविवेकित्वात्क्षिप्रफलकाङ्क्षित्वमपि समानम् अतः कस्यापि मुमुक्षाविरहान्मोक्षोपायशास्त्रमप्रमाणं स्यादित्याशङ्क्य श्लोकद्वयेन तत्परिहारः क्रियत इत्यभिप्रायेणाह यथोक्तेति। पूर्वश्लोकोक्तेषु देवतान्तराधीनेषु क्षुद्रफलेष्वपि सर्वकर्तुः स्वस्यैव हेतुत्वंचातुर्वर्ण्यं इत्यादिना दर्शितम्। व्यष्टिसृष्ट्यन्तर्गतचातुर्वर्ण्यकथनं समस्तव्यष्टिसृष्टिसङ्ग्रहार्थमित्यभिप्रायेणचातुर्वर्ण्यप्रमुखमित्युक्तम्। वैषम्यनैर्घृण्यपरिहारप्रस्तावाय व्यष्टिसृष्ट्युपादानम्। गुणकर्मविभागशः इत्येतत्प्रपञ्चयिष्यमाणसत्त्वादिविभागविषयमित्यभिप्रायेणसत्त्वादीत्युक्तम्। सत्त्वादिमूलत्वात्सर्वव्यापाराणांतदनुगुणेत्युक्तम्। तमः शूद्रे रजः क्षत्त्रे ब्राह्मणे सत्त्वमुत्तमम् म.</description>
    </item>
    
    <item>
      <title>14 न माम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/14_na_mAm/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/14_na_mAm/</guid>
      <description>(सं) विश्वास-प्रस्तुतिः ...{Loading}... न मां कर्माणि लिम्पन्ति
न मे कर्मफले स्पृहा।
इति मां योऽभिजानाति
कर्मभिर् न स बध्यते॥4.14॥
(सं) मूलम् ...{Loading}... न मां कर्माणि लिम्पन्ति न मे कर्मफले स्पृहा।
इति मां योऽभिजानाति कर्मभिर्न स बध्यते।।4.14।।
रामानुज-सम्प्रदायः (सं) रामानुजः मूलम् ...{Loading}... ।।4.14।। यत इमानि विचित्रसृष्ट्यादीनि न मां कर्माणि लिम्पन्ति न मां संबध्नन्ति। न मत्प्रयुक्तानि इमानि देवमनुष्यादिवैचित्र्याणि सृज्यानां पुण्यपापरूपकर्मविशेषप्रयुक्तानि इत्यर्थः। अतः प्राप्ताप्राप्तविवेकन विचित्रसृष्ट्यादेः न अहं कर्ता। यतश्च सृष्टाः क्षेत्रज्ञाः सृष्टिलब्धकरणकलेवराः सृष्टिलब्धं भोग्यजातं फलसङ्गादिहेतुस्वकर्मानुगुणं भुञ्जते सृष्ट्यादिकर्मफले च तेषाम् एव स्पृहा इति **न मे स्पृहा।</description>
    </item>
    
    <item>
      <title>15 एवञ् ज्ञात्वा</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/15_eva~n_jnAtvA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/15_eva~n_jnAtvA/</guid>
      <description>(सं) विश्वास-प्रस्तुतिः ...{Loading}... एवं ज्ञात्वा कृतं कर्म
पूर्वैर् अपि मुमुक्षुभिः।
कुरु कर्मैव तस्मात् त्वं
पूर्वैः पूर्वतरं कृतम्॥4.15॥
(सं) मूलम् ...{Loading}... एवं ज्ञात्वा कृतं कर्म पूर्वैरपि मुमुक्षुभिः।
कुरु कर्मैव तस्मात्त्वं पूर्वैः पूर्वतरं कृतम्।।4.15।।
रामानुज-सम्प्रदायः (सं) रामानुजः मूलम् ...{Loading}... ।।4.15।।एवं मां ज्ञात्वा अपि विमुक्तपापैः पूर्वैः अपि मुमुक्षुभिः उक्तलक्षणं कर्म कृतम्। तस्मात् त्वम् उक्तप्रकारमद्विषयज्ञानविधूतपापः पूर्वैः विवस्वन्मन्वादिभिः कृतं पूर्वतरं पुरातनं तदानीम् एव मया उक्तं वक्ष्यमाणाकारं कर्म एव कुरु। वक्ष्यमाणस्य कर्मणो दुर्ज्ञानताम् आह
(सं) रामानुजः वेङ्कटनाथः .</description>
    </item>
    
    <item>
      <title>16 किङ् कर्म</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/16_ki~N_karma/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/16_ki~N_karma/</guid>
      <description>(सं) विश्वास-प्रस्तुतिः ...{Loading}... किं कर्म किम् अकर्मेति
कवयोऽप्य् अत्र मोहिताः।
तत् ते कर्म प्रवक्ष्यामि
यज्-ज्ञात्वा मोक्ष्यसे ऽशुभात्॥4.16॥
(सं) मूलम् ...{Loading}... किं कर्म किमकर्मेति कवयोऽप्यत्र मोहिताः।
तत्ते कर्म प्रवक्ष्यामि यज्ज्ञात्वा मोक्ष्यसेऽशुभात्।।4.16।।
रामानुज-सम्प्रदायः (सं) रामानुजः मूलम् ...{Loading}... ।।4.16।। मुमुक्षुणा अनुष्ठेयं कर्म किंस्वरूपम् अकर्म च किम् फलाभिसन्धिरहितं भगवदाराधनरूपं कर्म अकर्म इति कर्तुः आत्मनो याथात्म्यज्ञानम् उच्यते। अनुष्ठेयं कर्म तदन्तर्गतं ज्ञानं च किंस्वरूपम् इति उभयत्र कवयः विद्वांसः अपि मोहिताः यथार्थतया न जानन्ति। एवम् अन्तर्गतज्ञानं यत् कर्म तत् ते प्रवक्ष्यामि यद् ज्ञात्वा अनुष्ठाय अशुभात् संसारबन्धात् मोक्ष्यसे। कर्तव्यकर्मज्ञानं हि अनुष्ठानफलम्। कुतः अस्य दुर्ज्ञानता इति अत्र आह</description>
    </item>
    
    <item>
      <title>17 कर्मणो ह्यपि</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/17_karmaNo_hyapi/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/17_karmaNo_hyapi/</guid>
      <description>(सं) विश्वास-प्रस्तुतिः ...{Loading}... कर्मणो ह्य् अपि बोद्धव्यं
बोद्धव्यं च विकर्मणः।
अकर्मणश् च बोद्धव्यं
गहना कर्मणो गतिः॥4.17॥
(सं) मूलम् ...{Loading}... कर्मणो ह्यपि बोद्धव्यं बोद्धव्यं च विकर्मणः।
अकर्मणश्च बोद्धव्यं गहना कर्मणो गतिः।।4.17।।
रामानुज-सम्प्रदायः (सं) रामानुजः मूलम् ...{Loading}... ।।4.17।। यस्मात् मोक्षसाधनभूते कर्मणः स्वरूपे बोद्धव्यम् अस्ति विकर्मणि च नित्यनैमित्तिककाम्यकर्मरूपेण तत्साधनद्रव्यार्जनाद्याकारेण च विविधताम् आपन्नं कर्म विकर्म। अकर्मणि ज्ञाने च बोद्धव्यम् अस्ति। गहना दुर्विज्ञाना मुमुक्षोः **कर्मणो गतिः।**विकर्मणि च बोद्धव्यम् नित्यनैमित्तिककाम्यद्रव्यार्जनादौ कर्मणि फलभेदकृतं वैविध्यं परित्यज्य मोक्षैकफलतया एकशास्त्रार्थत्वानुसन्धानम् तदेतद्व्यवसायात्मिका बुद्धिरेका (गीता 2।41) इत्यत्र एव उक्तम् इति न इह प्रपञ्च्यते। कर्माकर्मणोः बोद्धव्यम् आह</description>
    </item>
    
    <item>
      <title>18 कर्मण्यकर्म यः</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/18_karmaNyakarma_yaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/18_karmaNyakarma_yaH/</guid>
      <description>(सं) विश्वास-प्रस्तुतिः ...{Loading}... +++(स्वकर्तृत्वत्यागेन)+++ कर्मण्य् अकर्म यः पश्येद्,
+++(तत्त्व-ज्ञानाख्य-)+++अकर्मणि च कर्म यः।
स बुद्धिमान् मनुष्येषु
स युक्तः कृत्स्न-कर्मकृत्॥4.18॥
(सं) मूलम् ...{Loading}... कर्मण्यकर्म यः पश्येदकर्मणि च कर्म यः।
स बुद्धिमान् मनुष्येषु स युक्तः कृत्स्नकर्मकृत्।।4.18।।
रामानुज-सम्प्रदायः (सं) रामानुजः मूलम् ...{Loading}... ।।4.18।। अकर्मशब्देन अत्र कर्मेतरत् प्रस्तुतम् आत्मज्ञानम् उच्यते। कर्मणि क्रियमाणे एव आत्मज्ञानं य पश्येत् अकर्मणि च आत्मज्ञाने वर्तमान एव यः कर्म पश्येत्। किम् उक्तं भवतिक्रियमाणम् एव कर्म आत्मयाथात्म्यानुसन्धानेन ज्ञानाकारं यः पश्येत् तत् च ज्ञानं कर्मणि अन्तर्गततया कर्माकारं यः पश्येद् इति उक्तं भवति क्रियमाणे हि कर्मणि कर्तृभूतात्मयाथात्म्यानुसन्धानेन तद् उभयं सम्पन्नं भवति। एवम् आत्मयाथात्म्यानुसन्धानगर्भं कर्म यः पश्येत् स बुद्धिमान् कृत्स्नशास्त्रार्थवित् मनुष्येषु स युक्तः मोक्षार्हः स एव कृत्स्नकर्मकृत् कृत्स्नशास्त्रार्थकृत्। प्रत्यक्षेण क्रियमाणस्य कर्मणो ज्ञानाकारता कथम् उपपद्यते इत्यत्र आह</description>
    </item>
    
    <item>
      <title>19 यस्य सर्वे</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/19_yasya_sarve/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/19_yasya_sarve/</guid>
      <description>(सं) विश्वास-प्रस्तुतिः ...{Loading}... यस्य सर्वे समारम्भाः
काम-सङ्कल्प-वर्जिताः।
ज्ञानाग्नि-दग्ध-कर्माणं
तम् आहुः पण्डितं बुधाः॥4.19॥
(सं) मूलम् ...{Loading}... यस्य सर्वे समारम्भाः कामसङ्कल्पवर्जिताः।
ज्ञानाग्निदग्धकर्माणं तमाहुः पण्डितं बुधाः।।4.19।।
रामानुज-सम्प्रदायः (सं) रामानुजः मूलम् ...{Loading}... ।।4.19।।यस्य मुमुक्षोः सर्वे द्रव्यार्जनादिलौकिककर्मपूर्वकनित्यनैमित्तिककाम्यरूपकर्मसमारम्भाः कामवर्जिताः फलसङ्गरहिताः संकल्पवर्जिताः च। प्रकृत्या तद्गुणैः च आत्मानम् एकीकृत्य अनुसन्धानं संकल्पः। प्रकृतिवियुक्तात्मस्वरूपानुसन्धानयुक्ततया तद्रहिताः। तम् एवं कर्म कुर्वाणं पण्डितं कर्मान्तर्गतात्मयाथात्म्यज्ञानाग्निना दग्धप्राचीनकर्माणम् आहुः तत्त्वज्ञाः। अतः कर्मणो ज्ञानाकारत्वम् उपपद्यते। एतद् एव विवृणोति
(सं) रामानुजः वेङ्कटनाथः ...{Loading}... ।।4.19।। प्रत्यक्षेणेति। प्रत्यक्षविरुद्धं न शास्त्रेणोपपत्त्या वा प्रतिपादयितुं शक्यमिति भावः। क्रियमाणस्येति। नहि चिरप्रध्वस्तं स्मृतिदशापन्नं ज्ञानमात्रपरिशेषाज्ज्ञानाकारमित्युच्यते किन्तु क्रियमाणमेवेदं कर्मेति भावः। यद्वाप्रत्यक्षेण क्रियमाणस्येति पदाभ्यां ज्ञानविषयस्य ज्ञानकार्यस्य च कथं ज्ञानैक्यमित्यभिप्रेतम्। कथमुपपद्यत इति नेदमुपपत्तिसहं यदि परं दृष्टिविधानादाविव भावनीयमिति भावः। सर्वशब्दासङ्कोचात् द्रव्यार्जनादिसङ्ग्रहः। कामसङ्कल्पवर्जिताः इत्यत्र न तावत्काम एव सङ्कल्प इति समासः पर्यायत्वादिप्रसङ्गात्। नापि कामानां सङ्कल्प इति उपयुक्तोभयपदार्थप्रधाने द्वन्द्वे सम्भवत्येकपदार्थप्रधानतत्पुरुषायोगात्। अतः कामसङ्कल्पाभ्यां वर्जिता इत्येवार्थ इत्यभिप्रेत्याह कामवर्जिता इति। वर्जितशब्दस्य प्रत्येकमन्वयं दर्शयता द्वन्द्वो ह्ययं समासान्तरात्प्रबल इति सूचितम्। कर्मप्रकरणे कामो हि फलसङ्ग इत्यभिप्रायेणाह फलसङ्गरहिता इति। सङ्कल्पोऽत्र न कर्मानुष्ठानसङ्कल्पः तदभावेऽनुष्ठानायोगात्। नापि फलसङ्कल्पः कामशब्देन कृतकरत्वात्। अतोऽत्र प्रकृतिनियुक्तात्मोपदेशप्रकरणे तदुपयुक्तः कश्चिदर्थो वक्तव्य इत्यभिप्रायेणाहप्रकृत्येति। समित्येकीकारे कल्पो भ्रान्तिज्ञानं प्रकृत्येति देहरूपेण परिणतयेति शेषः तद्गुणैरात्मन एकीकरणं नाम गुणहेतुके कर्मविशेषे स्वहेतुत्वानुसन्धानम्। यद्वा प्रकृतिगुणभूतानां सत्त्वरजस्तमसां देवत्वमनुष्यत्वादिसन्निवेशानां स्थौल्यकार्श्यशुक्लकृष्णादीनां च स्वमात्मानं प्रति गुणत्वेनानुसन्धानम्। एतेनास्वे गृहादौ स्वमिति बुद्धिरपि सङ्गृहीता भवति। एवंविधकामसङ्कल्पराहित्ये पण्डितशब्दाभिप्रेतं हेतुमाह प्रकृतिवियुक्तेति। पण्डितं हेयोपादेयभूतदेहात्मादिविवेकज्ञानवन्तम् ऊहापोहक्षमा हि बुद्धिः पण्डा। चरमोक्तस्यापि पण्डितशब्दस्य तं पण्डितमित्युद्देश्यनिवेशः पापनिवर्तकत्वलक्षणज्ञानप्राशस्त्यविध्यौचित्यात्। अप्रस्तुतस्वतन्त्रज्ञानान्तरव्यवच्छेदायोक्तंकर्मान्तर्गतेति। नह्यत्र क्रियमाणमेव कर्म ज्ञानाग्निना दह्यते निष्फलत्वप्रसङ्गात् नाप्युत्तरं तस्य विद्यामाहात्म्यनिवर्त्यत्वात् अतःप्राचीनेत्युक्तम्। तत्त्वज्ञा इति प्राप्यस्य प्राप्तुश्चात्मनः प्रापकस्य च कर्मयोगस्यासन्दिग्धाविपरीतस्वरूपज्ञा बुधशब्देन विवक्षिता इति भावः। शङ्कोत्तरत्वं निगमयति अत इति।</description>
    </item>
    
    <item>
      <title>20 त्यक्त्वा कर्मफलासङ्गम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/20_tyaktvA_karmaphal/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/20_tyaktvA_karmaphal/</guid>
      <description>(सं) विश्वास-प्रस्तुतिः ...{Loading}... +++(वक्ष्यमाण-रीत्या)+++ त्यक्त्वा कर्मफलासङ्गं
नित्य-तृप्तो निराश्रयः।
कर्मण्य् अभिप्रवृत्तोऽपि
नैव किञ्चित् करोति सः॥4.20॥
(सं) मूलम् ...{Loading}... त्यक्त्वा कर्मफलासङ्गं नित्यतृप्तो निराश्रयः।
कर्मण्यभिप्रवृत्तोऽपि नैव किञ्चित्करोति सः।।4.20।।
रामानुज-सम्प्रदायः (सं) रामानुजः मूलम् ...{Loading}... ।।4.20।।कर्मफलासङ्गं त्यक्त्वा नित्यतृप्तो नित्ये स्वात्मनि एव तृप्तः निराश्रयः अस्थिरप्रकृतौ आश्रयबुद्धिरहितो यः कर्माणि करोति। स कर्मणि आभिमुख्येन प्रवृत्तः अपि न एव किञ्चित् कर्म करोति कर्मापदेशेन ज्ञानाभ्यासम् एव करोति इत्यर्थः। पुनः अपि कर्मणा ज्ञानाकारता एव विशोध्यते
(सं) रामानुजः वेङ्कटनाथः ...{Loading}... ।।4.20।। अनन्तरश्लोकस्यार्थान्तरपरत्वपौनरुक्त्ययोर्व्युदासायाह एतदेव विवृणोतीति। नित्यतृप्तः इत्यत्र नित्यं तृप्त इति नार्थः तृप्तिहेत्वनुक्तेःकर्मफलासङ्गं त्यक्त्वा इति कामवर्जितत्वविवरणेन अनित्यत्यागोऽभिहिते सङ्कल्पवर्जितत्वविवरणतया नित्यस्वीकारस्य च वक्तुमुचितत्वादित्यभिप्रेत्यनित्ये स्वात्मन्येव तृप्त इत्युक्तम्। निराश्रयः इत्यत्र न तावदाश्रयभूतदेशादिमात्रं निषिध्यते तत्परित्यागस्य अशक्यत्वात् अतोऽत्र लौकिकानां य आश्रयणीयत्वबुद्धिविषयः तस्याश्रयणीयत्वबुद्धिरेव निषिध्यत इत्यभिप्रेत्योक्तं अस्थिरेत्यादि। तद्वृत्तस्य आकाङ्क्षया य इत्यध्याहृतम्। अभिशब्दार्थ आभिमुख्यं तदेकपरता। नैव किञ्चित् इत्युक्ते सामान्यतो ज्ञानमपि निषिद्धं स्यादिति तद्व्युदासायोचितं विशेष्यमाह नैव किञ्चित्कर्मेति। कर्मण्यभिप्रवृत्तोऽपि नैव किञ्चित्करोति इति व्याहतमिदमित्याशङ्क्याह कर्मापदेशेनेति। विपरीतविषयसञ्चरणेन ज्ञानाभ्यासविरोधिनामिन्द्रियाणामनुकूलविषयसञ्चरणमात्रं हि कर्मयोग इति भावः।</description>
    </item>
    
    <item>
      <title>21 निराशीर्यतचित्तात्मा</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/21_nirAshIryatachitt/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/21_nirAshIryatachitt/</guid>
      <description>(सं) विश्वास-प्रस्तुतिः ...{Loading}... निराशीर् यत-चित्तात्मा
त्यक्त-सर्व-परिग्रहः।
शारीरं केवलं कर्म
कुर्वन् नाप्नोति किल्बिषम्॥4.21॥
(सं) मूलम् ...{Loading}... निराशीर्यतचित्तात्मा त्यक्तसर्वपरिग्रहः।
शारीरं केवलं कर्म कुर्वन्नाप्नोति किल्बिषम्।।4.21।।
रामानुज-सम्प्रदायः (सं) रामानुजः मूलम् ...{Loading}... ।।4.21।।निराशीः निर्गतफलाभिसन्धिः यतचित्तात्मा यतचित्तमनाः त्यक्तसर्वपरिग्रहः आत्मैकप्रयोजनतया प्रकृतिप्राकृतवस्तुनि ममतारहितो यावज्जीवं केवलं शारीरम् एव कर्म कुर्वन् किल्बिषं संसारं न आप्नोति। ज्ञाननिष्ठाव्यवधानरहितकेवलकर्मयोगेन एवं रूपेण आत्मानं पश्यति इत्यर्थः।
(सं) रामानुजः वेङ्कटनाथः ...{Loading}... ।।4.21।। यस्य 4।19 इति श्लोकेन ज्ञानाकारत्वमुपपादितन्त्यक्त्वा 4।20 इति श्लोकेन तदेव विवृतम् अतः परं श्लोकत्रयेण तदेव विशोध्यत इत्यपुनरुक्ततामाह पुनरपीति। उक्तार्थस्य दुर्ज्ञानत्वाद्विशदप्रतिपत्त्यर्थं पूर्वं बहुषु प्रदेशेषु व्याकीर्णताभिहितानां सङ्कलय्य प्रतिपत्त्यर्थं अस्यैवार्थस्यादरविषयत्वद्योतनार्थं चोक्त एवार्थः पुनरपि विविच्य प्रतिपाद्यते। कर्मपौष्कल्यादिविषयसर्वाशीर्निषेधपरत्वव्युदासायनिर्गतफलाभिसन्धिरित्युक्तम्। यतचित्तात्मा इत्येतन्नियन्तव्यविषयम्। तत्र नियन्तव्यस्य नियन्तृव्यतिरेकः स्वारसिकः। आत्मशब्दस्य चित्तस्वरूपाद्यर्थत्वं तु निरर्थकम्। अतो मनोविषयत्वे युक्ते तदवस्थाविशेषरूपस्य बुद्ध्यहङ्काराख्यवृत्तिसहपठितस्य चित्तस्य वाचकोऽयं चित्तशब्द इत्यभिप्रायेणयतचित्तमना इत्युक्तम् विषयान्तरचिन्तारहितमना इत्यर्थः। अध्यवसायाभिमानचिन्तावृत्तिभेदान्मन एव बुद्ध्यहङ्कारचित्तशब्दैर्व्यपदिश्यते ब्र.</description>
    </item>
    
    <item>
      <title>22 यदृच्छालाभसन्तुष्टो</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/22_yadRchChAlAbhasan/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/22_yadRchChAlAbhasan/</guid>
      <description>(सं) विश्वास-प्रस्तुतिः ...{Loading}... यद्-ऋच्छा-लाभ-सन्तुष्टो
द्वन्द्वातीतो विमत्सरः।
समः सिद्धाव् असिद्धौ च
कृत्वापि न निबध्यते॥4.22॥
(सं) मूलम् ...{Loading}... यदृच्छालाभसन्तुष्टो द्वन्द्वातीतो विमत्सरः।
समः सिद्धावसिद्धौ च कृत्वापि न निबध्यते।।4.22।।
रामानुज-सम्प्रदायः (सं) रामानुजः मूलम् ...{Loading}... ।।4.22।। यदृच्छोपनतशरीरधारणहेतुवस्तुसन्तुष्टः द्वन्द्वातीतः यावत्साधनसमाप्त्यवर्जनीयशीतोष्णादिसहः विमत्सरः अनिष्टोपनिपातहेतुभूतस्वकर्मनिरूपेण परेषु विगतमत्सरः समः सिद्धौ असिद्धौ च युद्वादिकर्मसु जयादिसिद्ध्यसिद्ध्योः समचित्तः कर्म एव कृत्वा अपि ज्ञाननिष्ठां विना अपि न निबध्यते न संसारं प्रतिपद्यते।
(सं) रामानुजः वेङ्कटनाथः ...{Loading}... ।।4.22।। शारीरं कर्म कुर्वन् 4।21 इत्युक्ते शरीरधारणार्थद्रव्यार्जनादिष्ववश्यं प्रवृत्तिः स्यात् ततश्चावर्जनीयाः शस्त्रपातादिशीतोष्णमृदुपरुषादिस्पर्शाः तत्र च प्रवृत्तिविधातिषु क्रोधः स्यात् विहतायां च प्रवृत्तौ मोघप्रयत्नतया सन्तापो लाभे प्रहर्षश्च स्यातामिति कर्मयोग एवात्मदर्शनविरोधिसमस्तवैरिणामुत्थापकः प्रसज्यत इति शङ्कानिरासाय दृष्टफलेष्वसङ्ग उच्यते यदृच्छेति श्लोकेन। तत्र शरीरधारणाद्यर्थेषु साभिसन्धिकात्यन्तव्यापारनिवृत्तिपरं प्रथमपादं व्याख्याति यदृच्छोपनतेति। समस्तव्यापारनिवृत्तौ विवक्षितायां स्वयमुपनतानां निगरणादिव्यापारोऽपि निवृत्तः स्यात् अतो व्याप्रियमाणस्यैवाभिसन्ध्यादिनिवृत्तिरिह विवक्षिता। एतेन यदा स्वयमेव यत्किञ्चिच्छरीरधारणवस्त्वागमः तदा ततोऽतिशयितमाधुर्यादिविशिष्टेषु न प्रवर्तितव्यमित्युपदिष्टं भवति। यावदित्यादिनामात्रास्पर्शास्तु 2।14 इत्यादि पूर्वप्रपञ्चितं स्मारितम्। अनिष्टेत्यादि यथा आतपादिहेतुषु तपनादिषु स्वकर्मनिरूपणेन न क्रोधः यथा छत्रादिभिरातपनिवारणादिमात्रमेव क्रियते तावदत्रापि कर्तव्यमिति भावः। युद्धादीत्यादिनासुखदुःखे समे कृत्वा 2।38सिद्ध्यसिद्ध्योः समो भूत्वा 2।48 इत्यादिकं स्मारितम्। कृत्वेत्यस्य सामर्थ्यात्कर्मैवेत्युक्तम्। बन्धहेतौ सत्यपि न बध्यत इति विरोधव्युदासाय अपिशब्दतात्पर्यमाह ज्ञाननिष्ठां विनेति। कर्मयोगानुष्ठानपूर्वकस्वतन्त्रज्ञानयोगं विनाऽपीत्यर्थः। न निबध्यते इत्यस्य कर्मणैव ज्ञाननिष्ठाफलसिद्धौ तात्पर्यमाहन संसारमिति।</description>
    </item>
    
    <item>
      <title>23 गतसङ्गस्य मुक्तस्य</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/23_gatasangasya_mukt/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/23_gatasangasya_mukt/</guid>
      <description>(सं) विश्वास-प्रस्तुतिः ...{Loading}... गत-सङ्गस्य मुक्तस्य
ज्ञानावस्थित-चेतसः।
यज्ञायाचरतः कर्म
समग्रं प्रविलीयते॥4.23॥
(सं) मूलम् ...{Loading}... गतसङ्गस्य मुक्तस्य ज्ञानावस्थितचेतसः।
यज्ञायाचरतः कर्म समग्रं प्रविलीयते।।4.23।।
रामानुज-सम्प्रदायः (सं) रामानुजः मूलम् ...{Loading}... ।।4.23।। आत्मविषयज्ञानावस्थितमनस्त्वेन विगततदितरसङ्गस्य तत एव निखिलपरिग्रहविनिर्मुक्तस्य उक्तलक्षणयज्ञादिकर्मनिर्वृत्तये वर्तमानस्य पुरुषस्य बन्धहेतुभूतं प्राचीनं कर्म समग्रं प्रविलीयते निःशेषं क्षीयते। प्रकृतिवियुक्तात्मस्वरूपानुसन्धानयुक्ततया कर्मणो ज्ञानाकारत्वम् उक्तम्। इदानीं सर्वस्य सपरिकरस्य कर्मणः परब्रह्मभूतपरमपुरुषात्मकत्वानुसन्धानयुक्ततया ज्ञानाकारत्वम् आह
(सं) रामानुजः वेङ्कटनाथः ...{Loading}... ।।4.23।। त्यक्त्वा कर्मफलासङ्गम् 4।20यतचित्तात्मा त्यक्तसर्वपरिग्रहः 4।21 इत्येतैः पूर्वं बुद्धिपूर्वः सङ्गपरित्यागादिरुक्तः। इदानीं तथाविधनियमवतोऽवस्थान्तरे यज्ञाद्यर्थद्रव्यार्जनादिव्यापृतस्यापि स्वरसत एव सङ्गाभावादिकं वदन्ननन्तस्यापि विरोधिकर्मणः कर्मयोगप्रभावान्निवृत्तिमाह गतसङ्गस्येतिश्लोकेन। पूर्वोक्तैर्बुद्धिपूर्वसङ्गत्यागादिभिः आत्मज्ञाने मनोऽवस्थितम्। अतो नेदानीं नियन्तव्यम्। ततश्च सङ्गोऽपि निरतिशयभोग्यस्यात्मनोऽनुसन्धानात्सवासनं स्वयमेव गतः। एवं सङ्गेऽपि निवृत्ते न स्वयं सर्वपरिग्रहास्त्याज्याःकिन्तु तैरयं मुक्तः। एवं जितसमस्तजेतव्यस्य यथावस्थितोपाये निष्प्रत्यूहं प्रवर्तमानस्य आत्मसाक्षात्कारतत्प्राप्तिविरोधि पूर्वकृतं पुण्यपापरूपं सर्वं कर्म विनश्यतीत्येतदखिलं दर्शयति आत्मविषयेति। कर्मशब्दः प्रथमान्तःप्रविलीयते इत्यनेनान्वितः। आचरतः इत्यस्य तु कर्मविषयत्वं स्वरससिद्धम्। अन्यथासमग्रं प्रविलीयते इत्येतदपि साकाङ्क्षं स्यात् इत्येतदभिप्रेत्य यज्ञादिकर्मनिवृत्तये वर्तमानस्येत्याद्युक्तम्। यज्ञायेत्यनेन स्वकुक्षिभरणादिमात्रनिरासः। समग्रशब्दस्य उपसर्गस्य च अभिप्रायात्निश्शेषमित्युक्तम्। सहाग्रेण फलेन वर्तते इति शां.</description>
    </item>
    
    <item>
      <title>24 ब्रह्मार्पणम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/24_brahmArpaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/24_brahmArpaNam/</guid>
      <description>(सं) विश्वास-प्रस्तुतिः ...{Loading}... ब्रह्मार्पणं ब्रह्म-हविर्
ब्रह्माग्नौ ब्रह्मणा हुतम्।
ब्रह्मैव तेन गन्तव्यं
ब्रह्म-कर्म-समाधिना॥4.24॥ +++(5)+++
(सं) मूलम् ...{Loading}... ब्रह्मार्पणं ब्रह्महविर्ब्रह्माग्नौ ब्रह्मणा हुतम्।
ब्रह्मैव तेन गन्तव्यं ब्रह्मकर्मसमाधिना।।4.24।।
रामानुज-सम्प्रदायः (सं) रामानुजः मूलम् ...{Loading}... ।।4.24।। हविः विशेष्यते।
अर्प्यते +अनेन +इति - अर्पणं - स्रुग्-आदि।
तद् ब्रह्मकार्यत्वाद् ब्रह्म।
ब्रह्म यस्य हविषः अर्पणं - तद्ब्रह्मार्पणम्।
ब्रह्म हविः - स्वयं च ब्रह्मभूतं,
ब्रह्माग्नौ ब्रह्मभूते +अग्नौ ब्रह्मणा कर्त्रा हुतम्
इति सर्वं कर्म ब्रह्मात्मकत्वाद् ब्रह्ममयम् इति यः समाधत्ते, स ब्रह्मकर्मसमाधिः।</description>
    </item>
    
    <item>
      <title>25 दैवमेवापरे यज्ञम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/25_daivamevApare_yaj/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/25_daivamevApare_yaj/</guid>
      <description>(सं) विश्वास-प्रस्तुतिः ...{Loading}... दैवम् एवापरे यज्ञं
योगिनः पर्युपासते।
+++(ब्रह्म-मयत्व-प्रज्ञाया)+++ ब्रह्माग्नाव् अपरे यज्ञं
यज्ञेनैवोपजुह्वति॥4.25॥
(सं) मूलम् ...{Loading}... दैवमेवापरे यज्ञं योगिनः पर्युपासते।
ब्रह्माग्नावपरे यज्ञं यज्ञेनैवोपजुह्वति।।4.25।।
रामानुज-सम्प्रदायः (सं) रामानुजः मूलम् ...{Loading}... एवं कर्मणो ज्ञानाकारतां प्रतिपाद्य कर्मयोगभेदान् आह -
।।4.25।।दैवं दैवार्चनरूपं यज्ञम् अपरे कर्मयोगिनः पर्युपासते सेवन्ते तत्र एव निष्ठां कुर्वन्ति इत्यर्थः। अपरे ब्रह्माग्नौ यज्ञं यज्ञेन एव उपजुह्वति। यज्ञं यज्ञरूपं ब्रह्मात्मकम् आज्यादिद्रव्यं यज्ञेन यज्ञसाधनभूतेन स्रुगादिना जुह्वति। अत्र यज्ञशब्दो हविःस्रुगादियज्ञसाधने वर्तते। ब्रह्मार्पणं ब्रह्म हविः इति न्यायेन यागहोमयोर्निष्ठां कुर्वन्ति।</description>
    </item>
    
    <item>
      <title>26 श्रोत्रादीनीन्द्रियाण्यन्ये</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/26_shrotrAdInIndriyA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/26_shrotrAdInIndriyA/</guid>
      <description>(सं) विश्वास-प्रस्तुतिः ...{Loading}... श्रोत्रादीनीन्द्रियाण्य् अन्ये
संयमाग्निषु जुह्वति।
शब्दादीन् विषयान् अन्य
इन्द्रियाग्निषु जुह्वति॥4.26॥+++(5)+++
+++(त्रिकशास्त्रोक्तं ध्यानविशेषं स्मारयति।)+++
(सं) मूलम् ...{Loading}... श्रोत्रादीनीन्द्रियाण्यन्ये संयमाग्निषु जुह्वति।
शब्दादीन्विषयानन्य इन्द्रियाग्निषु जुह्वति।।4.26।।
रामानुज-सम्प्रदायः (सं) रामानुजः मूलम् ...{Loading}... ।।4.26।।अन्ये श्रोत्रादीनाम् इन्द्रियाणां संयमने प्रयतन्ते। शब्दादीन् विषयान् अन्ये योगिनः इन्द्रियाणां शब्दादिविषयप्रवणतानिवारणे प्रयतन्ते।
(सं) रामानुजः वेङ्कटनाथः ...{Loading}... ।।4.26।। श्रोत्रादीनि इत्यत्र संयमस्य साक्षादग्नित्वाभावाच्छ्रोत्रादेश्च होतव्यत्वाभावात्तात्पर्यमाह अन्य इति। संयमस्याग्नित्वं श्रोत्रादीनां निर्व्यापारत्वलक्षणभस्मसात्करणात्। नन्विन्द्रियनियमनमपि सर्वकर्मयोगिसाधारणं कथमत्र विशिष्योच्यते इत्यत्रोक्तंसंयमने प्रयतन्त इति एवमुत्तरत्रापिप्रयतन्ते इत्यनयोस्तात्पर्यं ग्राह्यम्। तथा निष्ठाशब्देऽपि। अत्र प्रतीन्द्रियं संयमभेदात्संयमाग्निषु इति बहुवचनम्। शब्दादीन् इत्यत्र इन्द्रियेषु शब्दादिविषयान् समर्पयन्तीति भ्रमव्युदासायाहइन्द्रियाणां शब्दादिविषयप्रवणतानिवारण इति। इन्द्रियाणां नियमनं हिश्रोत्रादीनि इत्यादिनोक्तम् अत्र तु इन्द्रियेभ्यः परा ह्यर्था अर्थेभ्यश्च परं मनः कठो.</description>
    </item>
    
    <item>
      <title>27 सर्वाणीन्द्रियकर्माणि</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/27_sarvANIndriyakarm/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/27_sarvANIndriyakarm/</guid>
      <description>(सं) विश्वास-प्रस्तुतिः ...{Loading}... सर्वाणीन्द्रिय-कर्माणि
प्राण-कर्माणि चापरे।
आत्म-संयम-योगाग्नौ
जुह्वति ज्ञान-दीपिते॥4.27॥
(सं) मूलम् ...{Loading}... सर्वाणीन्द्रियकर्माणि प्राणकर्माणि चापरे।
आत्मसंयमयोगाग्नौ जुह्वति ज्ञानदीपिते।।4.27।।
रामानुज-सम्प्रदायः (सं) रामानुजः मूलम् ...{Loading}... ।।4.27।। अन्ये ज्ञानदीपिते मनःसंयमयोगाग्नौ सर्वाणि इन्द्रियकर्माणि प्राणकर्माणि च जुह्वति मनसा इन्द्रियप्राणानां कर्मप्रवणतानिवारणे प्रयतन्ते इत्यर्थः।
(सं) रामानुजः वेङ्कटनाथः ...{Loading}... ।।4.27।। इन्द्रियार्थयोर्नियमने अभिहिते अर्थेभ्यश्च परं मनः कठो.1।3।10 इति क्रमेण मन एव नियन्तव्यतया वक्तव्यम् अतोऽत्रात्मसंयमशब्देन मनोनियमनमुच्यत इति ज्ञापयति मनस्संयमयोगाग्नाविति। मनस्संयम एव योगसाधनत्वादिना योगः मनस्संयमस्य वा योगः प्राप्त्यादिः तस्य ज्ञानदीपितत्वं देहातिरिक्तशुद्धात्मस्वरूपानुसन्धानमूलत्वम्। श्रोत्रादीनां शब्दादीनामिव चात्रापि होतव्यतयोक्तानामिन्द्रियकर्मणां प्राणकर्मणां च नियमनमुच्यते चेत्पौनरुक्त्यादिदोषः स्यादिति शङ्काव्युदासायाह मनस इति। इन्द्रियकर्म दर्शनस्पर्शनादिकं वचनादानादिकं च प्राणकर्म उच्छ्वासनिश्श्वासादिकम् यद्वा प्राणसंवादादिसिद्ध इन्द्रियव्यापारादिहेतुः सूक्ष्मो व्यापारविशेषः तेन वक्ष्यमाणप्राणायामाद्व्यवच्छेदः। अत्रापि प्रवणतानिवारणशब्दतात्पर्यं पूर्ववत्। श्रोत्रादीनां पूर्वमुपादानात् कर्मेन्द्रियमात्रनियमनपरो वायं श्लोकः।</description>
    </item>
    
    <item>
      <title>28 द्रव्ययज्ञास्तपोयज्ञा</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/28_dravyayajnAstapoy/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/28_dravyayajnAstapoy/</guid>
      <description>(सं) विश्वास-प्रस्तुतिः ...{Loading}... द्रव्य-यज्ञास् तपोयज्ञा
योग-यज्ञास् तथापरे।
स्वाध्याय-ज्ञान-यज्ञाश् च
यतयः संशित-व्रताः॥4.28॥
(सं) मूलम् ...{Loading}... द्रव्ययज्ञास्तपोयज्ञा योगयज्ञास्तथापरे।
स्वाध्यायज्ञानयज्ञाश्च यतयः संशितव्रताः।।4.28।।
रामानुज-सम्प्रदायः (सं) रामानुजः मूलम् ...{Loading}... ।।4.28।। केचित् कर्मयोगिनो द्रव्ययज्ञाः न्यायतो द्रव्याणि आदाय देवार्चने प्रयतन्ते केचित् च दानेषु केचित् च यागेषु केचित् च होमेषु एते सर्वे द्रव्ययज्ञाः। केचित्तपोयज्ञाः कृच्छ्रचान्द्रायणोपवासादिषु निष्ठां कुर्वन्ति योगयज्ञाः च अपरे पुण्यतीर्थे पुण्यस्थानप्राप्तिषु निष्ठां कुर्वन्ति। इह योगशब्दः कर्मनिष्ठाभेदप्रकरणात् तद्विषयः। केचित् स्वाध्यायपराः स्वाध्यायाभ्यासपराः केचित्तदर्थज्ञानाभ्यासपराः यतयः यतनशीलाः शंसितव्रताः दृढसंकल्पाः।
(सं) रामानुजः वेङ्कटनाथः .</description>
    </item>
    
    <item>
      <title>29 अपाने जुह्वति</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/29_apAne_juhvati/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/29_apAne_juhvati/</guid>
      <description>(सं) विश्वास-प्रस्तुतिः ...{Loading}... अपाने जुह्वति प्राणं
प्राणेऽपानं तथाऽपरे।
प्राणापान-गती रुद्ध्वा
प्राणायाम-परायणाः॥4.29॥
(सं) मूलम् ...{Loading}... अपाने जुह्वति प्राण प्राणेऽपानं तथाऽपरे।
प्राणापानगती रुद्ध्वा प्राणायामपरायणाः।।4.29।।
रामानुज-सम्प्रदायः (सं) रामानुजः मूलम् ...{Loading}... ।।4.29।।अपरे कर्मयोगिनः प्राणायामेषु निष्ठां कुर्वन्ति। ते च त्रिविधाः पूरकरेचककुम्भकभेदेन। अपानेजुह्वति प्राणम् इति पूरकः प्राणे अपानम् इति रेचकः प्राणापानगती रुद्ध्वा प्राणान् प्राणेषु जुह्वति इति कुम्भकः। प्राणायामपरेषु त्रिषु अपि अनुषज्यते नियताहारा इति। द्रव्ययज्ञप्रभृतिप्राणायामपर्यन्तेषु कर्मयोगभेदेषु स्वसमीहितेषु प्रवृत्ता एते सर्वेसहयज्ञैः प्रजाः सृष्ट्वा (गीता 3।10) इति अभिहितमहायज्ञपूर्वकनित्यनैमित्तिककर्मरूपयज्ञविदः तन्निष्ठाः तत एव क्षपितकल्मषाः।</description>
    </item>
    
    <item>
      <title>30 अपरे नियताहाराः</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/30_apare_niyatAhArAH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/30_apare_niyatAhArAH/</guid>
      <description>(सं) विश्वास-प्रस्तुतिः ...{Loading}... अपरे नियताहाराः
प्राणान् प्राणेषु जुह्वति।
सर्वेऽप्य् एते यज्ञ-विदो
यज्ञ-क्षपित-कल्मषाः॥4.30॥
(सं) मूलम् ...{Loading}... अपरे नियताहाराः प्राणान्प्राणेषु जुह्वति।
सर्वेऽप्येते यज्ञविदो यज्ञक्षपितकल्मषाः।।4.30।।
रामानुज-सम्प्रदायः (सं) रामानुजः मूलम् ...{Loading}... ।।4.30।।अपरे कर्मयोगिनः प्राणायामेषु निष्ठां कुर्वन्ति। ते च त्रिविधाः पूरकरेचककुम्भकभेदेन। अपानेजुह्वति प्राणम् इति पूरकः प्राणे अपानम् इति रेचकः प्राणापानगती रुद्ध्वा प्राणान् प्राणेषु जुह्वति इति कुम्भकः। प्राणायामपरेषु त्रिषु अपि अनुषज्यते नियताहारा इति। द्रव्ययज्ञप्रभृतिप्राणायामपर्यन्तेषु कर्मयोगभेदेषु स्वसमीहितेषु प्रवृत्ता एते सर्वेसहयज्ञैः प्रजाः सृष्ट्वा (गीता 3।10) इति अभिहितमहायज्ञपूर्वकनित्यनैमित्तिककर्मरूपयज्ञविदः तन्निष्ठाः तत एव क्षपितकल्मषाः।</description>
    </item>
    
    <item>
      <title>31 यज्ञशिष्टामृतभुजो यान्ति</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/31_yajnashiShTAmRtab/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/31_yajnashiShTAmRtab/</guid>
      <description>(सं) विश्वास-प्रस्तुतिः ...{Loading}... यज्ञ-शिष्टामृत-भुजो
यान्ति ब्रह्म सनातनम्।
नायं +++(धर्मार्थकाम-युक्तो लोकप्रशस्तिमान्)+++ लोको ऽस्त्य् अ-यज्ञस्य
कुतो ऽन्यः कुरुसत्तम॥4.31॥
(सं) मूलम् ...{Loading}... यज्ञशिष्टामृतभुजो यान्ति ब्रह्म सनातनम्।
नायं लोकोऽस्त्ययज्ञस्य कुतोऽन्यः कुरुसत्तम।।4.31।।
रामानुज-सम्प्रदायः (सं) रामानुजः मूलम् ...{Loading}... ।।4.31।।यज्ञशिष्टामृतेन शरीरधारणं कुर्वन्त एव कर्मयोगे व्यापृताः सनातनं च ब्रह्म यान्ति। अयज्ञस्य महायज्ञादिपूर्वकनित्यनैमित्तिककर्मरहितस्य न अयं लोकः न प्राकृतलोकः प्राकृतलोकसम्बन्धिधर्मार्थकामाख्यः पुरुषार्थः न सिध्यति कुतः इतः अन्यः मोक्षाख्यः पुरुषार्थः। परमपुरुषार्थतया मोक्षस्य प्रस्तुतत्वात् तदितरपुरुषार्थःअयं लोकः इति निर्दिश्यते स हि प्राकृतः।
(सं) रामानुजः वेङ्कटनाथः .</description>
    </item>
    
    <item>
      <title>32 एवम् बहुविधा</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/32_evam_bahuvidhA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/32_evam_bahuvidhA/</guid>
      <description>(सं) विश्वास-प्रस्तुतिः ...{Loading}... एवं बहुविधा यज्ञा
वितता ब्रह्मणो मुखे।
कर्म-जान् विद्धि तान् सर्वान्
एवं ज्ञात्वा विमोक्ष्यसे॥4.32॥
(सं) मूलम् ...{Loading}... एवं बहुविधा यज्ञा वितता ब्रह्मणो मुखे।
कर्मजान्विद्धि तान्सर्वानेवं ज्ञात्वा विमोक्ष्यसे।।4.32।।
रामानुज-सम्प्रदायः (सं) रामानुजः मूलम् ...{Loading}... ।।4.32।।एवं हि बहुप्रकाराः कर्मयोगाः ब्रह्मणो मुखे वितताः आत्मयाथात्म्यावाप्तिसाधनतया स्थिताः तान् उक्तलक्षणानुक्तभेदान् कर्मयोगान् सर्वान् कर्मजान् विद्धि। अहरहः अनुष्ठीयमाननित्यनैमित्तिककर्मानुष्ठानजान् विद्धि। एवं ज्ञात्वा यथोक्तप्रकारेण अनुष्ठाय विमोक्ष्यसे। अन्तर्गतज्ञानतया कर्मणो ज्ञानाकारत्वम् उक्तम् तत्र अन्तर्गतज्ञाने कर्मणि ज्ञानांशस्य एव प्राधान्यम् आह
(सं) रामानुजः वेङ्कटनाथः .</description>
    </item>
    
    <item>
      <title>33 श्रेयान्द्रव्यमयाद्यज्ञाज्ज्ञानयज्ञः</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/33_shreyAndravyamayA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/33_shreyAndravyamayA/</guid>
      <description>(सं) विश्वास-प्रस्तुतिः ...{Loading}... श्रेयान् द्रव्य-मयाद् यज्ञाज् +++(ज्ञानहीनात्)+++
ज्ञान-यज्ञः परन्तप।
सर्वं कर्माखिलं पार्थ
ज्ञाने परिसमाप्यते॥4.33॥
(सं) मूलम् ...{Loading}... श्रेयान्द्रव्यमयाद्यज्ञाज्ज्ञानयज्ञः परन्तप।
सर्वं कर्माखिलं पार्थ ज्ञाने परिसमाप्यते।।4.33।।
रामानुज-सम्प्रदायः (सं) रामानुजः मूलम् ...{Loading}... ।।4.33।। उभयाकारे कर्मणि द्रव्यमयाद् अंशाद् ज्ञानमयः अंशः श्रेयान्। सर्वस्य कर्मणः तदितरस्य च अखिलस्य उपादेयस्य ज्ञाने परिसमाप्तेः। तद् एवं सर्वैः साधनैः प्राप्यभूतं ज्ञानं कर्मान्तर्गतत्वेन अभ्यस्यते। तद् एव हि अभ्यस्यमानं क्रमेण प्राप्यदशां प्रतिपद्यते।
(सं) रामानुजः वेङ्कटनाथः ...{Loading}... ।।4.33।। श्रेयान् इत्यादेराध्यायपरिसमाप्तेर्ज्ञानविषयस्यैकप्रघट्टकस्य सङ्गतिपूर्वकमर्थमाह अन्तर्गतेति। अवान्तरभेदप्रतिपादनरूपावान्तरप्रकरणात् प्राचीनेन कर्मणो ज्ञानाकारत्वप्रतिपादकप्रघट्टकेनास्य साक्षात्सङ्गतिः। ननु द्रव्यमयाद्यज्ञात् ज्ञानयज्ञः श्रेयानिति निर्दिष्टे सत्यात्मसाक्षात्कारान्तरङ्गज्ञानयोगप्राधान्यं ग्रहीतुमुचितम्सर्वं कर्माखिलं पार्थ ज्ञाने परिसमाप्यते इत्यनेन कर्मफलस्य सर्वस्य ज्ञानेऽन्तर्भावश्च प्रतीयतेअपि चेदसि सर्वेभ्यः पापेभ्यः पापकृत्तमः 4।36ज्ञानाग्निः सर्वकर्माणि 4।37योगसन्न्यस्तकर्माणम् 4।41 इत्यादिनिर्देशाश्चानन्तरभाविनः कर्मयोगविरोधिनःन हि ज्ञानेन 4।38 इति श्लोकोऽपि कर्मयोगात् ज्ञानयोगस्य पावनत्वातिरेकपर इति प्रतीयतेज्ञानं लब्ध्वा परां शान्तिमचिरेणाधिगच्छति 4।39 इत्येतदपि ज्ञानयोगस्यान्तरङ्गतया शीघ्रकारित्वमितरस्य विलम्बितफलत्वं व्यनक्तियेन भूतान्यशेषेण द्रक्ष्यस्यात्मन्यथो मयि 4।35 इति ज्ञानस्वरूपकथनमपि ज्ञानयोगत्वं द्रढयति न हि कर्मयोगान्तर्गतेन आत्मज्ञानेनैव सर्वं साक्षात्क्रियतेस्वाध्यायज्ञानयज्ञाश्च 4।28 इत्यत्र च द्रव्ययज्ञादेः पृथक्त्वेन ज्ञानयज्ञो निर्दिष्टः अतो ज्ञानयोगप्रशंसाप्रकरणमिदमिति ग्राह्यमिति।</description>
    </item>
    
    <item>
      <title>34 तद्विद्धि प्रणिपातेन</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/34_tadviddhi_praNipA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/34_tadviddhi_praNipA/</guid>
      <description>(सं) विश्वास-प्रस्तुतिः ...{Loading}... तद् विद्धि प्रणिपातेन
परिप्रश्नेन सेवया।
उपदेक्ष्यन्ति ते ज्ञानं
ज्ञानिनस् तत्त्व-दर्शिनः॥4.34॥
(सं) मूलम् ...{Loading}... तद्विद्धि प्रणिपातेन परिप्रश्नेन सेवया।
उपदेक्ष्यन्ति ते ज्ञानं ज्ञानिनस्तत्त्वदर्शिनः।।4.34।।
रामानुज-सम्प्रदायः (सं) रामानुजः मूलम् ...{Loading}... ।।4.34।। तद् आत्मविषयं ज्ञानम्अविनाशि तु तद् विद्धि (गीता 2।17) इति आरभ्यएषा तेऽभिहिता (गीता 2।39) इत्यन्तेन मया उपदिष्टम् मदुक्तकर्मणि वर्तमानः त्वं विपाकानुगुणं काले प्रणिपातपरिप्रश्नसेवाभिः विशदाकारं ज्ञानिभ्यो विद्धि। साक्षात्कृतात्मस्वरूपाः तु ज्ञानिनः प्रणिपातादिभिः सेविताः ज्ञानबुभुत्सया परितः पृच्छतः तव आशयम् आलक्ष्य ज्ञानम् उपदेक्ष्यन्ति। आत्मयाथात्म्यविषयसाक्षात्काररूपस्य लक्षणम् आह</description>
    </item>
    
    <item>
      <title>35 यज्ज्ञात्वा न</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/35_yajjnAtvA_na/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/35_yajjnAtvA_na/</guid>
      <description>(सं) विश्वास-प्रस्तुतिः ...{Loading}... यज् ज्ञात्वा न पुनर् मोहम्
एवं यास्यसि पाण्डव।
येन भूतान्य् अशेषेण
द्रक्ष्यस्य् आत्मन्य् अथो मयि॥4.35॥
(सं) मूलम् ...{Loading}... यज्ज्ञात्वा न पुनर्मोहमेवं यास्यसि पाण्डव।
येन भूतान्यशेषेण द्रक्ष्यस्यात्मन्यथो मयि।।4.35।।
रामानुज-सम्प्रदायः (सं) रामानुजः मूलम् ...{Loading}... ।।4.35।। यद ज्ञानं ज्ञात्वा पुनः एवं देहाद्यात्माभिमानरूपं तत्कृतं ममताद्यास्पदं च मोहं न यास्यसि येन देवमनुष्याद्याकेरण अननुसंहितानि सर्वाणि भूतानि स्वात्मनि एव द्रक्ष्यसि यतः तव अन्येषां च भूतानां प्रकृतिवियुक्तानां ज्ञानैकाकारतया साम्यम्। प्रकृतिसंसर्गदोषविनिर्मुक्तम् आत्मस्वरूपं सर्वं समम् इति च वक्ष्यते निर्दोषं हि समं ब्रह्म (गीता 5।19) इति।</description>
    </item>
    
    <item>
      <title>36 अपि चेदसि</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/36_api_chedasi/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/36_api_chedasi/</guid>
      <description>(सं) विश्वास-प्रस्तुतिः ...{Loading}... अपि चेद् असि पापेभ्यः
सर्वेभ्यः पाप-कृत्-तमः।
सर्वं ज्ञान-प्लवेनैव
वृजिनं सन्तरिष्यसि॥4.36॥
(सं) मूलम् ...{Loading}... अपि चेदसि पापेभ्यः सर्वेभ्यः पापकृत्तमः।
सर्वं ज्ञानप्लवेनैव वृजिनं सन्तरिष्यसि।।4.36।।
रामानुज-सम्प्रदायः (सं) रामानुजः मूलम् ...{Loading}... ।।4.36।। यदि अपि सर्वेभ्यः पापकृत्तमः असि सर्वं पूर्वाजितं वृजिनरूपं समुद्रम् आत्मविषयज्ञानरूपप्लवेन एव संतरिष्यसि।
(सं) रामानुजः वेङ्कटनाथः ...{Loading}... ।।4.36।। एवं ज्ञानांशस्य प्राधान्यं विपाकानुगुणं कालेकाले वेदनीयत्वलक्षणं चोक्तम् अथ तस्य विरोधिनिवर्तकत्वरूपं माहात्म्यमुच्यते अपि चेत् इतिश्लोकेन। चेच्छब्दपर्यायो यदिरपिश्च सहितौ यद्विषयौ तद्विषयावत्रापि चेदित्येताविति व्यञ्जनाय यद्यपीत्युक्तम्। पापकृत्तमशब्दप्रतियोगित्वात्पापेभ्य इति शब्दः पापविशिष्टपुरुषविषयः पापमात्रे वा हेतौ पञ्चमी। ज्ञानप्लवेन सन्तरिष्यसीत्यनयोः सामर्थ्यात्वृजिनरूपं समुद्रमिति रूपितम्। समुद्रत्वानुगुणं सर्वशब्दोक्तमानन्त्यमनादिकालप्रवृत्ततयेत्याद्यभिप्रायेणाहपूर्वार्जितमिति।</description>
    </item>
    
    <item>
      <title>37 यथैधांसि</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/37_yathaidhAMsi/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/37_yathaidhAMsi/</guid>
      <description>(सं) विश्वास-प्रस्तुतिः ...{Loading}... यथैधांसि समिद्धोऽग्निर्
भस्मसात् कुरुते ऽर्जुन।
ज्ञानाग्निः सर्व-कर्माणि
भस्मसात् कुरुते तथा॥4.37॥
(सं) मूलम् ...{Loading}... यथैधांसि समिद्धोऽग्निर्भस्मसात्कुरुतेऽर्जुन।
ज्ञानाग्निः सर्वकर्माणि भस्मसात्कुरुते तथा।।4.37।।
रामानुज-सम्प्रदायः (सं) रामानुजः मूलम् ...{Loading}... ।।4.37।। सम्यक् प्रवृद्ध अग्निः इन्धनसमुच्चयम् इव आत्मयाथात्म्यज्ञानरूपः अग्निः जीवात्मगतम् अनादिकालप्रवृत्तानेककर्मसञ्चयं भस्मीकरोति।
(सं) रामानुजः वेङ्कटनाथः ...{Loading}... ।।4.37।। नन्वेकस्य कथमनादिकालप्रवृत्तानन्तपापनिवर्तकत्वम्नाभुक्तं क्षीयते कर्म कल्पकोटिशतैरपि ब्र.वै.26।70 इत्यादिवचनाच्च पापस्वरूपनिवर्तकत्वमनुपपन्नम् केवलं विलम्बाय स्यादित्याशङ्क्योच्यते यथैधांसीति। समुद्रसन्तरणदृष्टान्तः पुनःप्रवेशाविरोधी काष्ठभस्मसात्करणदृष्टान्तेन तु पुनः कार्यकरत्वप्रसङ्गोऽपि प्रतिषिद्धः। भस्मसात्कुरुते भस्मीभूतानि कुरुते अकार्यकराणि कुरुत इत्यर्थः। समिद्धः इत्यत्र सर्वदहनयोग्यत्वायोपसर्गधात्वर्थयोर्व्यञ्जनंसम्यक्प्रवृद्ध इति। एधांसि इति बहुवचनमेकस्यानेकनिवर्तकत्वाभिप्रायमिति दर्शयति इन्धनसञ्चयमिति। सर्वकर्माणि इतिवचनाद्विरोधित्वेन स्थितस्य सांसारिकपुण्यविशेषस्यापि निवर्तकत्वमवगतम्। नाभुक्तमित्यादित्वन्यपरम् अन्यथा प्रायश्चित्तशास्त्राण्यपि कुप्येयुरिति भावः।</description>
    </item>
    
    <item>
      <title>38 न हि</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/38_na_hi/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/38_na_hi/</guid>
      <description>(सं) विश्वास-प्रस्तुतिः ...{Loading}... न हि ज्ञानेन सदृशं
पवित्रम् इह विद्यते।
तत् स्वयं योग-संसिद्धः
कालेनात्मनि विन्दति॥4.38॥
(सं) मूलम् ...{Loading}... न हि ज्ञानेन सदृशं पवित्रमिह विद्यते।
तत्स्वयं योगसंसिद्धः कालेनात्मनि विन्दति।।4.38।।
रामानुज-सम्प्रदायः (सं) रामानुजः मूलम् ...{Loading}... ।।4.38।। यस्माद् आत्मज्ञानेन सदृशं पवित्रं शुद्धिकरम् इह जगति वस्त्वन्तरं न विद्यते तस्मादात्मज्ञानं सर्वं पापं नाशयति इत्यर्थः। तत् तथाविधं ज्ञानं यथोपदेशमहरहरनुष्ठीयमानं ज्ञानाकारकर्मयोगेन संसिद्धः कालेन स्वात्मनि स्वयमेव लभते। तद् एव स्पष्टम् आह
(सं) रामानुजः वेङ्कटनाथः ...{Loading}... ।।4.38।। लोकदृष्टान्तेन दर्शितोऽर्थो वह्नेः पदार्थान्तरादृष्टदाहकत्ववत्पवित्रतमस्वभावत्वेनोपपाद्यते नहीत्यर्धेन तदाह यस्मादिति। वस्त्वन्तरमिति ज्ञानरहितकर्मपुण्यस्थानादिकङ्क्षेत्रज्ञस्येश्वरज्ञानाद्विशुद्धिः या.</description>
    </item>
    
    <item>
      <title>39 श्रद्धावाँल्लभते ज्ञानम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/39_shraddhAvA.Nllabh/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/39_shraddhAvA.Nllabh/</guid>
      <description>(सं) विश्वास-प्रस्तुतिः ...{Loading}... श्रद्धावाल्ँ लभते ज्ञानं
तत्-परः संयतेन्द्रियः।
ज्ञानं लब्ध्वा परां शान्तिम्
अचिरेणाधिगच्छति॥4.39॥
(सं) मूलम् ...{Loading}... श्रद्धावाल्ँ लभते ज्ञानं तत्परः संयतेन्द्रियः।
ज्ञानं लब्ध्वा परां शान्तिमचिरेणाधिगच्छति।।4.39।।
रामानुज-सम्प्रदायः (सं) रामानुजः मूलम् ...{Loading}... ।।4.39।। एवम् उपदेशाद् ज्ञानं लब्ध्वा च उपदिष्टज्ञानवृद्धौ श्रद्धावान् तत्परः तत्र एव नियमितमनाः तदितरविषयात् संयतेन्द्रियः अचिरेण कालेन उक्तलक्षणविपाकदशापन्नं ज्ञानं लभते। तथाविधं ज्ञानं लब्ध्वा परां शान्तिम् अचिरेण अधिगच्छति परं निर्वाणं प्राप्नोति।
(सं) रामानुजः वेङ्कटनाथः ...{Loading}... ।।4.39।। पूर्वश्लोकार्धयोरनन्तरश्लोकार्धे व्युत्क्रमेण विवरणरूपे इत्यभिप्रायेणाह तदेव स्पष्टमाहेति। श्रद्धावत्त्वादिकं स्वयं ज्ञानलाभे हेतुःअज्ञश्चाश्रद्दधानश्च 4।40 इति वक्ष्यमाणत्वादत्रापि ज्ञः श्रद्धावांश्चेति विवक्षितमिति ज्ञापनार्थं तत्र दशाभेदव्यञ्जनार्थं श्रद्धोत्पत्तिसिद्ध्यर्थं चोक्तम् उपदेशाज्ज्ञानं लब्ध्वेति। श्रद्धावान् त्वरमाणःअश्रद्दधानः इत्यत्रअत्वरमाणः इति हि व्याख्यास्यति। तदेव परमुपादेयतयाऽभिसन्ध्यास्पदं यस्य स तत्परः। तदाह तत्रैव नियतमना इति। अचिरेण इत्येतदुत्तरवाक्यस्थमपिकालेन इत्येतत्सूचितविलम्बशङ्कापरिहारार्थमपेक्षितत्वात् पूर्वार्धेऽप्यन्वेतव्यमित्यभिप्रायेणअचिरेण कालेनोक्तलक्षणेत्याद्युक्तम्। भक्तियोगव्यवहितः प्रारब्धकर्मावसानभावी च मोक्षः कथमचिरेणेत्युच्येतेति भावः। पूर्वंकालेन इतिपदं द्वित्रदिनादिव्यवच्छेदार्थम्। अचिरेण इति तु ज्ञानयोगदेहान्तरादिविलम्बनिषेधार्थमित्यविरोधः। शान्तिशब्दोऽत्रोपायस्य निश्शेषनिष्पन्नत्वान्न तदङ्गभूतशमविषय इति व्यञ्जनाय परंनिर्वाणमाप्नोतीत्युक्तम्। स शान्तिमाप्नोति न कामकामी 70स शान्तिमधिगच्छति 71ब्रह्म निर्वाणमृच्छति 72 इति द्वितीयाध्यायान्तिमश्लोकत्रयेऽपि फलदशाविषये शान्तिनिर्वाणशब्दौ समानविषयौ। तत्र मध्यमश्लोकस्थंशान्तिमधिगच्छति इत्येतदत्रापि प्रत्यभिज्ञातम्। तत्पूर्वोत्तरश्लोकस्मारणायात्रआप्नोतिपदं निर्वाणपदं चोक्तम्।</description>
    </item>
    
    <item>
      <title>40 अज्ञश्चाश्रद्दधानश्च</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/40_ajnashchAshraddad/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/40_ajnashchAshraddad/</guid>
      <description>(सं) विश्वास-प्रस्तुतिः ...{Loading}... अज्ञश् चाश्रद्-दधानश् च
संशयात्मा विनश्यति।
नायं लोकोऽस्ति न परो
न सुखं संशयात्मनः॥4.40॥
(सं) मूलम् ...{Loading}... अज्ञश्चाश्रद्दधानश्च संशयात्मा विनश्यति।
नायं लोकोऽस्ति न परो न सुखं संशयात्मनः।।4.40।।
रामानुज-सम्प्रदायः (सं) रामानुजः मूलम् ...{Loading}... ।।4.40।।अज्ञः एवम् उपदेशलब्धज्ञानरहितः उपदिष्टज्ञानवृद्ध्युपाये च अश्रद्दधानः अत्वरमाणः उपदिष्टे च ज्ञाने संशयात्मा संशयितमना विनश्यति नष्टो भवति। अस्मिन् उपदिष्टे आत्मयाथात्म्यविषये ज्ञाने संशयात्मनः अयम् अपि प्राकृतलोको न अस्ति न च परः धर्मार्थकामादिपुरुषार्थाः च न सिद्ध्यन्ति कुतो मोक्ष इत्यर्थः। शास्त्रीयकर्मसिद्धिरूपत्वात् सर्वेषां पुरुषार्थानां शास्त्रीयकर्मजन्यसिद्धेः च देहातिरिक्तात्मनिश्चयपूर्वकत्वात् अतः सुखलवभागित्वम् आत्मनि संशयात्मनो न संभवति।</description>
    </item>
    
    <item>
      <title>41 योगसन्न्यस्तकर्माणञ्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/41_yogasannyastakarm/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/41_yogasannyastakarm/</guid>
      <description>(सं) विश्वास-प्रस्तुतिः ...{Loading}... योग-संन्यस्त-कर्माणं
ज्ञान-संछिन्न-संशयम्।
आत्मवन्तं न कर्माणि
निबध्नन्ति धनञ्जय॥4.41॥
(सं) मूलम् ...{Loading}... योगसंन्यस्तकर्माणं ज्ञानसंछिन्नसंशयम्।
आत्मवन्तं न कर्माणि निबध्नन्ति धनञ्जय।।4.41।।
रामानुज-सम्प्रदायः (सं) रामानुजः मूलम् ...{Loading}... ।।4.41।। यथोपदिष्टयोगेन संन्यस्तकर्माणं ज्ञानाकारतापन्नकर्माणं यथोपदिष्टेन च आत्मज्ञानेन आत्मनि संछिन्नसंशयम् आत्मवन्तं मनस्विनम् उपदिष्टार्थे दृढावस्थितमनसं बन्धहेतुभूतप्राचीनानन्तकर्माणि न निबध्नन्ति।
(सं) रामानुजः वेङ्कटनाथः ...{Loading}... ।।4.41।। अध्यायप्रधानार्थ उपसंह्रियते योगसन्न्यस्तेति श्लोकेन। यथोपदिष्टयोगेनेति कर्मण्यकर्म यः पश्येत् 4।18 इत्यादिनोपदिष्टबुद्धियोगेनेत्यर्थः। एतेनात्मावलोकनरूपयोगव्युदासः। सन्न्यस्तकर्माणं इत्यत्र कर्मस्वरूपत्यागभ्रमव्युदासायज्ञानाकारतापन्नकर्माणमित्युक्तम्। कर्तृत्वादित्यागगर्भज्ञानाकारतापत्त्या कर्माकारत्वतिरस्कारोऽत्र कर्मणः सन्न्यासशब्देनोपचर्यते। स्वरूपत्यागपरत्वे तु पूर्वापरादिविरोध इति भावः। ज्ञानयोगादिव्युदासाययथोपदिष्टेन चात्मज्ञानेनेत्युक्तम्। आत्मनो देहातिरिक्तत्वादिसंशयो ह्यत्र निषिध्यत इति व्यञ्जनायआत्मनीत्युक्तम्। आत्मवन्तम् इत्यत्रात्मशब्दः सम्बन्धविषयग्रत्ययसामर्थ्यात्प्रयोगप्रौढ्या च मनोविषय इत्यभिप्रायेण मनस्विनमित्युक्तम्। अतिशयेन सम्बन्धोऽत्र मतुबर्थः स चातिशयः केनाप्यविचाल्यत्वमिति द्योतनायोक्तम् उपदिष्टार्थे द़ृढावस्थितमनसमिति। परमप्रयोजनोपसंहाररूपत्वव्यञ्जनायबन्धहेतुभूतेत्यादिकमुक्तम्।</description>
    </item>
    
    <item>
      <title>42 तस्मादज्ञानसम्भूतं</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/42_tasmAdajnAnasambh/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/04_jnAna-yogaH_brahmArp/42_tasmAdajnAnasambh/</guid>
      <description>(सं) विश्वास-प्रस्तुतिः ...{Loading}... तस्माद् अज्ञान-संभूतं
हृत्-स्थं ज्ञानासिनाऽऽत्मनः।
छित्त्वैनं संशयं योगम्
आतिष्ठोत्तिष्ठ भारत॥4.42॥
(सं) मूलम् ...{Loading}... तस्मादज्ञानसंभूतं हृत्स्थं ज्ञानासिनाऽऽत्मनः।
छित्त्वैनं संशयं योगमातिष्ठोत्तिष्ठ भारत।।4.42।।
रामानुज-सम्प्रदायः (सं) रामानुजः मूलम् ...{Loading}... ।।4.42।।तस्माद् अनाद्यज्ञानसंभूतं हृत्स्थम् आत्मविषयं संशयं मया उपदिष्टेन आत्मज्ञानासिना छित्त्वा मया उपदिष्टं कर्मयोगम् आतिष्ठ तदर्थम् उत्तिष्ठ भारत इति।
(सं) रामानुजः वेङ्कटनाथः ...{Loading}... ।।4.42।। एवं विस्तरेणोपपाद्योपसंहृतोऽर्थोऽर्जुनं प्रति कर्तव्यतया निगम्यते तस्मादितिश्लोकेन। संशयस्याज्ञानसम्भूतत्वं विशेषाग्रहस्य संशयहेतुत्वात्। हृत्स्थं हृदि शल्यमिवार्पितम् यद्वा हृत्स्थमित्यान्तरमिति भावः। आत्मनः इति षष्ठ्या विषयविषयित्वलक्षणसम्बन्धविशेषे पर्यवसानमत्र विवक्षितमिति द्योतनायआत्मविषयं संशयमित्युक्तम्। यद्वाएनं संशयम् इति निर्देशादात्मविषयत्वं सिद्धम्आत्मनः इत्यस्य तुज्ञानासिना इत्यनेनान्वयायआत्मज्ञानासिनेत्युक्तम्। काकाक्षिन्यायेन वोभयत्रान्वयः। मयेत्यनेनोपदेष्टुः सर्वज्ञत्वकारुणिकत्वादिपौष्कल्यादाप्ततमत्वं विवक्षितम्। कर्मयोगोपदेशोपसंहारतया योगशब्दोऽत्र नेतरविषय इति ज्ञापनायमयोपदिष्टं कर्मयोगमित्युक्तम्। भरतकुलसम्भूतार्जुनस्य स्वधर्मभूतयुद्धार्थमुत्थानमेव कर्मयोगार्थमुत्थानमिति भारतशब्दाभिप्रायव्यञ्जनायतदर्थमुत्तिष्ठ भारतेत्युक्तम्। तेनैव मोक्षोपाययोग्यत्वाय योगिवंशप्रसूतत्वमप्यर्जुनस्य सूच्यते। इति कवितार्किकसिंहस्य सर्वतन्त्रस्वतन्त्रस्य श्रीमद्वेङ्कटनाथस्य वेदान्ताचार्यस्य कृतिषु श्रीमद्गीताभाष्यटीकायां तात्पर्यचन्द्रिकायां चतुर्थोऽध्यायः।।4।।</description>
    </item>
    
  </channel>
</rss>
