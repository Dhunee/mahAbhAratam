<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०३ कर्म-योगः on महाभारते विश्वासटिप्पन्यः</title>
    <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/</link>
    <description>Recent content in &#43;०३ कर्म-योगः on महाभारते विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/index.xml" rel="self" type="application/rss+xml" />
    <item>
      <title>01 ज्यायसी चेत्कर्मणस्ते</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/01_jyAyasI_chetkarma/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/01_jyAyasI_chetkarma/</guid>
      <description>(सं) विश्वास-प्रस्तुतिः ...{Loading}... +++(अर्जुन उवाच)+++
ज्यायसी चेत् कर्मणस् ते
मता बुद्धिर् जनार्दन।
तत् किं कर्मणि घोरे
मां नियोजयसि केशव॥3.1॥+++(5)+++
(सं) मूलम् ...{Loading}... अर्जुन उवाच
ज्यायसी चेत्कर्मणस्ते मता बुद्धिर्जनार्दन।
तत्किं कर्मणि घोरे मां नियोजयसि केशव।।3.1।।
रामानुज-सम्प्रदायः (सं) रामानुजः मूलम् ...{Loading}... तद् एवं मुमुक्षुभिः प्राप्यतया वेदान्तोदितनिरस्तनिखिलाविद्यादिदोषगन्धानवधिकातिशयासङ्ख्येयकल्याणगुणगणपरब्रह्मपुरुषोत्तमप्राप्त्युपायभूतवेदनोपासनध्यानादिशब्दवाच्यतदैकान्तिकात्यन्तिकभक्तिं वक्तुं तदङ्गभूतं &amp;ldquo;य आत्मापहतपाप्मा&amp;rdquo; इत्यादिप्रजापतिवाक्योदितं प्राप्तुर् आत्मनो याथात्म्यदर्शनं तन्नित्यताज्ञानपूर्वकासङ्गकर्मनिष्पाद्यज्ञानयोगसाध्यम् उक्तम् ।
प्रजापतिवाक्ये हि दहरवाक्योदितपरविद्याशेषतया प्राप्तुर् आत्मनस् स्वरूपदर्शनम्, &amp;ldquo;यस् तम् आत्मानम् अनुविद्य विजानाति&amp;rdquo; इत्य् उक्त्वा जागरितस्वप्नसुषुप्त्यतीतं प्रत्यगात्मस्वरूपम् अशरीरं प्रतिपाद्य, &amp;ldquo;एवम् एवैष सम्प्रसादो ऽस्माच् छरीरात् समुत्थाय परं ज्योतिर् उपसम्पद्य स्वेन रूपेणाभिनिष्पद्यते&amp;rdquo; इति दहरविद्याफलेनोपसंहृतम् । अन्यत्रापि, &amp;ldquo;अध्यात्मयोगाधिगमेन देवं मत्वा धीरो हर्षशोकौ जहाति&amp;rdquo; इत्य् एवम् आदिषु, देवं मत्वेति विधीयमानपरविद्याङ्गतया अध्यात्मयोगाधिगमेनेति प्रत्यगात्मज्ञानम् अपि विधाय, &amp;ldquo;न जायते म्रियते वा विपश्चित्&amp;rdquo; इत्यादिना प्रत्यगात्मस्वरूपं</description>
    </item>
    
    <item>
      <title>02 व्यामिश्रेणेव वाक्येन</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/02_vyAmishreNeva_vAk/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/02_vyAmishreNeva_vAk/</guid>
      <description>(सं) विश्वास-प्रस्तुतिः ...{Loading}... व्यामिश्रेणेव वाक्येन
बुद्धिं मोहयसीव मे।
तद् एकं वद निश्चित्य
येन श्रेयोऽहम् आप्नुयाम्॥3.2॥
(सं) मूलम् ...{Loading}... व्यामिश्रेणेव वाक्येन बुद्धिं मोहयसीव मे।
तदेकं वद निश्चित्य येन श्रेयोऽहमाप्नुयाम्।।3.2।।
रामानुज-सम्प्रदायः (सं) रामानुजः मूलम् ...{Loading}... ।।3.2।। अतो व्यामिश्रवाक्येन मां मोहयसि इव इति मे प्रतिभाति तथा हि आत्मावलोकनसाधनभूतायाः सर्वेन्द्रियव्यापारोपरतिरूपाया ज्ञाननिष्ठायाः तद्विपर्ययरूपं कर्म साधनं तद् एव कुरु इति वाक्यं विरुद्धं व्यामिश्रम् एव तस्माद् एकम् अमिश्ररूपं वाक्यं वद येन वाक्येन अहम् अनुष्ठेयरूपं निश्चित्य आत्मनः श्रेयः प्राप्नुयाम्।</description>
    </item>
    
    <item>
      <title>03 श्री भगवानुवाच</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/03_shrI_bhagavAnuvAc/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/03_shrI_bhagavAnuvAc/</guid>
      <description>(सं) विश्वास-प्रस्तुतिः ...{Loading}... +++(श्री भगवानुवाच)+++
लोकेऽस्मिन् द्विविधा निष्ठा
पुरा प्रोक्ता मयानघ।
ज्ञान-योगेन साङ्ख्यानां
कर्मयोगेन योगिनाम्॥3.3॥
(सं) मूलम् ...{Loading}... श्री भगवानुवाच
लोकेऽस्मिन्द्विविधा निष्ठा पुरा प्रोक्ता मयानघ।
ज्ञानयोगेन साङ्ख्यानां कर्मयोगेन योगिनाम्।।3.3।।
रामानुज-सम्प्रदायः (सं) रामानुजः मूलम् ...{Loading}... ।।3.3।। श्रीभगवानुवाच पुरा उक्तं च सम्यग् अवधृतं त्वया पुरा अपि अस्मिन् लोके विचित्राधिकारिसंपूर्णे द्विविधा निष्ठा ज्ञानकर्मविषया यथाधिकारम् असंकीर्णा एव मया उक्ता। न हि सर्वो लौकिकः पुरुषः संजातमोक्षाभिलाषः तदानीम् एव ज्ञानयोगाधिकारे प्रभवति अपि तु अनभिसंहितफलेन केवलपरमपुरुषाराधनरूपेण अनुष्ठितेन कर्मणा विध्वस्तमनोमलः अव्याकुलेन्द्रियो ज्ञाननिष्ठायाम् अधिकरोति यतः प्रवृत्तिर्भूतानां येन सर्वमिदं ततम्। स्वकर्मणा तमभ्यर्च्य सिद्धिं विन्दति मानवः।। (गीता 18।46)इति परमपुरुषाराधनैकवेषता कर्मणां वक्ष्यते।</description>
    </item>
    
    <item>
      <title>04 न</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/04_na/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/04_na/</guid>
      <description>(सं) विश्वास-प्रस्तुतिः ...{Loading}... न कर्मणाम् अनारम्भान्
नैष्कर्म्यं पुरुषो ऽश्नुते।
न च संन्यसनाद् एव
सिद्धिं समधिगच्छति॥3.4॥
(सं) मूलम् ...{Loading}... न कर्मणामनारम्भान्नैष्कर्म्यं पुरुषोऽश्नुते।
न च संन्यसनादेव सिद्धिं समधिगच्छति।।3.4।।
रामानुज-सम्प्रदायः (सं) रामानुजः मूलम् ...{Loading}... ।।3.4।।न शास्त्रीयाणां कर्मणाम् अनारम्भाद् एव पुरुषः नैष्कर्म्यं ज्ञाननिष्ठाम् आप्नोति सर्वेन्द्रियव्यापाराख्यकर्मोपरतिपूर्विकां ज्ञाननिष्ठां न प्राप्नोति इत्यर्थः। न च आरब्धस्य शास्त्रीयस्य कर्मणः त्यागात् यतः अनभिसंहितफलस्य परमपुरुषाराधनविषयस्य कर्मणः सिद्धिः आत्मनिष्ठा स्यात् अतः तेन विना तां न प्राप्नोति अनभिसंहितफलैः कर्मभिः अनाराधितगोविन्दैः अविनष्टानादिकालप्रवृत्तानन्तपापसंचयैः अव्याकुलेन्द्रियतापूर्विका आत्मनिष्ठा दुःसंपाद्या। एतद् एव उपपादयति</description>
    </item>
    
    <item>
      <title>05 न हि</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/05_na_hi/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/05_na_hi/</guid>
      <description>(सं) विश्वास-प्रस्तुतिः ...{Loading}... न हि कश्चित् क्षणम् अपि
जातु तिष्ठत्य् अकर्मकृत्।
कार्यते ह्य् अवशः कर्म
सर्वः प्रकृतिजैर् गुणैः॥3.5॥+++(5)+++
(सं) मूलम् ...{Loading}... न हि कश्चित्क्षणमपि जातु तिष्ठत्यकर्मकृत्।
कार्यते ह्यवशः कर्म सर्वः प्रकृतिजैर्गुणैः।।3.5।।
रामानुज-सम्प्रदायः (सं) रामानुजः मूलम् ...{Loading}... ।।3.5।।न हि अस्मिन् लोके वर्तमानः पुरुषः कश्चित् कदाचित् अपि कर्म अकुर्वाणः **तिष्ठति।**न किञ्चित्करोमि इति व्यवसितः अपि सर्वः पुरुषः प्रकृतिसमुद्भवैः सत्त्वरजस्तमोभिः प्राक्तनकर्मानुगुणं प्रवृद्धैः गुणैः स्वोचितं कर्म प्रति अवशः कार्यते प्रवर्त्यते। अत उक्तलक्षणेन कर्मयोगेन प्राचीनं पापसञ्चयं नाशयित्वा गुणांश्च सत्त्वादीन् वशे कृत्वा निर्मलान्तःकरणेन संपाद्यो ज्ञानयोगः। अन्यथा ज्ञानयोगाय प्रवृत्तः अपि मिथ्याचारो भवति इति आह</description>
    </item>
    
    <item>
      <title>06 कर्मेन्द्रियाणि संयम्य</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/06_karmendriyANi_saM/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/06_karmendriyANi_saM/</guid>
      <description>(सं) विश्वास-प्रस्तुतिः ...{Loading}... कर्मेन्द्रियाणि संयम्य य
आस्ते मनसा स्मरन्।
इन्द्रियार्थान् विमूढात्मा
मिथ्याचारः स उच्यते॥3.6॥+++(5)+++
(सं) मूलम् ...{Loading}... कर्मेन्द्रियाणि संयम्य य आस्ते मनसा स्मरन्।
इन्द्रियार्थान्विमूढात्मा मिथ्याचारः स उच्यते।।3.6।।
रामानुज-सम्प्रदायः (सं) रामानुजः मूलम् ...{Loading}... ।।3.6।। अविनष्टपापतया अजितबाह्यान्तःकरण आत्मज्ञानाय प्रवृत्तो विषयप्रवणतया आत्मनि विमुखीकृतमनाः विषयान् एव स्मरन् य आस्ते अन्यथा संकल्प्य अन्यथा चरति इति स मिथ्याचारः उच्यते आत्मज्ञानाय उद्युक्तो विपरीतो विनष्टो भवति इत्यर्थः।
(सं) रामानुजः वेङ्कटनाथः ...{Loading}... ।।3.6।। अकरणे बाधं वदतीत्याह अन्यथेति। कर्मयोगमकृत्वेत्यर्थः। मनसा स्मरन् इत्यनेनार्थसिद्धं हेतुमाह अविनष्टेति। आत्मविमुखीकृतमना इति। विमूढात्मा इत्यत्रात्मशब्दो मनोविषयः। मूढत्वमात्मवैमुख्यम्। येभ्य एवेन्द्रियाणि निरोद्धुमिष्टानि तानेवेत्येवकारार्थः। मिथ्याचारप्रकारमाह अन्यथा सङ्कल्प्येति। अन्यथाभाव एव ह्यन्ततः सर्वत्र मिथ्यात्वम् तत्रापि सङ्कल्पितज्ञानयोगविपरीताचारतया ज्ञानयोगाभिमतस्तस्याचारो मिथ्येत्युक्तं भवति। मिथ्याचारसंज्ञानमात्रव्युदासेन दोषपर्यवसानमाह आत्मेति। विपरीतविनष्टशब्दाभ्यामुपायवैपरीत्यात् फलवैपरीत्यमिति दर्शितम्। द्वितीयेऽध्यायेध्यायतो विषयान् इत्यारभ्य बुद्धिनाशात्प्रणश्यति 2।6263 इत्यन्तेनास्यैवार्थस्य प्रपञ्चनं कृतमिति विनष्टशब्देन स्मारितम्।</description>
    </item>
    
    <item>
      <title>07 यस्त्विन्द्रियाणि मनसा</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/07_yastvindriyANi_ma/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/07_yastvindriyANi_ma/</guid>
      <description>(सं) विश्वास-प्रस्तुतिः ...{Loading}... यस् त्व् इन्द्रियाणि
मनसा नियम्यारभते ऽर्जुन।
कर्मेन्द्रियैः कर्म-योगम्
असक्तः स विशिष्यते॥3.7॥
(सं) मूलम् ...{Loading}... यस्त्विन्द्रियाणि मनसा नियम्यारभतेऽर्जुन।
कर्मेन्द्रियैः कर्मयोगमसक्तः स विशिष्यते।।3.7।।
रामानुज-सम्प्रदायः (सं) रामानुजः मूलम् ...{Loading}... ।।3.7।। अतः पूर्वाभ्यस्तविषयसजातीये शास्त्रीये कर्मणि इन्द्रियाणि आत्मावलोकनप्रवृत्तेन मनसा नियम्य तैः स्वत एव कर्मप्रवणैः इन्द्रियैः असङ्गपूर्वकं यः कर्मयोगम् आरभते सः असंभाव्यमानप्रमादत्वेन ज्ञाननिष्ठाद् अपि पुरुषाद् विशिष्यते।
(सं) रामानुजः वेङ्कटनाथः ...{Loading}... ।।3.7।। प्रथममेव ज्ञानयोगमारुरुक्षुमपोद्य कर्मयोगिनं प्रशंसति यस्त्विति श्लोकेन। प्रकृतेन सङ्गमयन् व्याख्याति अत इति। इन्द्रियाणां निश्शेषनियमनस्य कर्मयोगारम्भस्य च मिथो विरुद्धत्वादविरोधसिद्ध्यर्थमुक्तं शास्त्रीये कर्मणि नियम्येति। नहि कश्चित् 3।5 इत्यादिना ज्ञानयोगस्य दुष्करत्वे यो हेतुरुक्तः तस्यैव कर्मयोगं प्रत्युपकारकत्वेन सौकर्यप्रतिपादनार्थंपूर्वाभ्यस्तविषयसजातीये</description>
    </item>
    
    <item>
      <title>08 नियतङ् कुरु</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/08_niyata~N_kuru/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/08_niyata~N_kuru/</guid>
      <description>(सं) विश्वास-प्रस्तुतिः ...{Loading}... नियतं कुरु कर्म त्वं,
कर्म ज्यायो ह्य् अकर्मणः।
शरीर-यात्रापि च ते
न प्रसिद्ध्येद् अकर्मणः॥3.8॥
(सं) मूलम् ...{Loading}... नियतं कुरु कर्म त्वं कर्म ज्यायो ह्यकर्मणः।
शरीरयात्रापि च ते न प्रसिद्ध्येदकर्मणः।।3.8।।
रामानुज-सम्प्रदायः (सं) रामानुजः मूलम् ...{Loading}... ।।3.8।। नियतं व्याप्तम् प्रकृतिसंसृष्टेन हि व्याप्तं कर्म प्रकृतिसंसृष्टत्वम् अनादिवासनया। नियतत्वेन सुशकत्वाद् असंभावितप्रमादत्वाच्च कर्मणः कर्म एव कुरु अकर्मणः ज्ञाननिष्ठाया अपि कर्म एव ज्यायः नैष्कर्म्यं पुरुषोऽश्नुते (गीता 3।4) इति प्रक्रमात् अकर्मशब्देन ज्ञाननिष्ठा एव उच्यतेज्ञाननिष्ठाधिकारिणः अपि अनभ्यस्तपूर्वतया हि अनियतत्वेन दुःशकत्वात् सप्रमादत्वाच्च ज्ञाननिष्ठायाः कर्मनिष्ठा एव ज्यायसी। कर्मणि क्रियमाणे च आत्मयाथात्म्यज्ञानेन आत्मनः अकर्तृत्वानुसंधानम् अनन्तरम् एव वक्ष्यते अत आत्मज्ञानस्य अपि कर्मयोगान्तर्गतत्वात् स एव ज्यायान् इत्यर्थः। कर्मणो ज्ञाननिष्ठाया ज्यायस्त्ववचनं ज्ञाननिष्ठायाम् अधिकारे सति एव उपपद्यते। यदि सर्वं कर्म परित्यज्यकेवलं ज्ञाननिष्ठायाम् अधिकरोषि तर्हि अकर्मणः ते ज्ञाननिष्ठस्य ज्ञाननिष्ठोपकारिणी शरीरयात्रा अपि न सेत्स्यति।</description>
    </item>
    
    <item>
      <title>09 यज्ञार्थात्कर्मणोऽन्यत्र</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/09_yajnArthAtkarmaNo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/09_yajnArthAtkarmaNo/</guid>
      <description>(सं) विश्वास-प्रस्तुतिः ...{Loading}... यज्ञार्थात् कर्मणो ऽन्यत्र
लोकोऽयं कर्म-बन्धनः।
तद्-अर्थं कर्म कौन्तेय
मुक्त-संगः समाचर॥3.9॥
(सं) मूलम् ...{Loading}... यज्ञार्थात्कर्मणोऽन्यत्र लोकोऽयं कर्मबन्धनः।
तदर्थं कर्म कौन्तेय मुक्तसंगः समाचर।।3.9।।
रामानुज-सम्प्रदायः (सं) रामानुजः मूलम् ...{Loading}... ।।3.9।। यज्ञादिशास्त्रीयकर्मशेषभूताद् द्रव्यार्जनादेः कर्मणः अन्यत्र आत्मीयप्रयोजनशेषभूते कर्मणि क्रियमाणे अयं लोकः कर्मबन्धनो भवति। अतः त्वं यज्ञाद्यर्थं द्रव्यार्जनादिकं कर्म समाचर तत्र आत्मप्रयोजनसाधनतया यः सङ्गः तस्मात् सङ्गात् मुक्तः सन् समाचर। एवं मुक्तसङ्गेन यज्ञाद्यर्थतया कर्मणि क्रियमाणे यज्ञादिभिः कर्मभिः आराधितः परमपुरुषः अस्य अनादिकालप्रवृत्तकर्मवासनां समुच्छिद्य अव्याकुलात्मावलोकनं ददाति इत्यर्थः। यज्ञशिष्टेन एव सर्वपुरुषार्थसाधननिष्ठानां शरीरधारणकर्तव्यताम् अयज्ञशिष्टेन शरीरधारणं कुर्वतां दोषं च आह</description>
    </item>
    
    <item>
      <title>10 सहयज्ञाः प्रजाः</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/10_sahayajnAH_prajAH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/10_sahayajnAH_prajAH/</guid>
      <description>(सं) विश्वास-प्रस्तुतिः ...{Loading}... सह-यज्ञाः प्रजाः सृष्ट्वा
पुरोवाच प्रजापतिः।
अनेन प्रसविष्यध्वम्
एष वोऽस्त्व् इष्ट-काम-धुक्॥3.10॥
(सं) मूलम् ...{Loading}... सहयज्ञाः प्रजाः सृष्ट्वा पुरोवाच प्रजापतिः।
अनेन प्रसविष्यध्वमेष वोऽस्त्विष्टकामधुक्।।3.10।।
रामानुज-सम्प्रदायः (सं) रामानुजः मूलम् ...{Loading}... ।।3.10।। पतिं विश्वरस्य आत्मेश्वरम् (तै॰ ना॰ 11।3) इत्यादिश्रुतेः निरुपाधिकः प्रजापतिशब्दः सर्वेश्वरं विश्वस्रष्टारं विश्वात्मानं परायणं नारायणम् आह पुरा सर्गकाले स भगवान् प्रजापतिः अनादिकालप्रवृत्ताचित्संसर्गविवशा उपसंहृतनामरूपविभागाः स्वस्मिन् प्रलीनाः सकलपुरुषार्थनर्हाः चेतनेतरकल्पाः प्रजाः समीक्ष्य परमकारुणिकः तदुज्जिजीवविषया स्वाराधनभूतयज्ञनिर्वृत्तये यज्ञैः सह ताः सृष्ट्वा एवम् उवाच अनेन यज्ञेन प्रसविष्यध्वम् आत्मनो वृद्धिं कुरुध्वम्। एष वो यज्ञः परमपुरुषार्थलक्षणमोक्षाख्यस्य कामस्य तदनुगुणानां च कामानां प्रपूरयिता भवतु। कथम्</description>
    </item>
    
    <item>
      <title>11 देवान्भावयतानेन ते</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/11_devAnbhAvayatAnen/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/11_devAnbhAvayatAnen/</guid>
      <description>(सं) विश्वास-प्रस्तुतिः ...{Loading}... देवान् भावयतानेन
ते देवा भावयन्तु वः।
परस्परं भावयन्तः
श्रेयः परम् अवाप्स्यथ॥3.11॥+++(5)+++
(सं) मूलम् ...{Loading}... देवान्भावयतानेन ते देवा भावयन्तु वः।
परस्परं भावयन्तः श्रेयः परमवाप्स्यथ।।3.11।।
रामानुज-सम्प्रदायः (सं) रामानुजः मूलम् ...{Loading}... ।।3.11।।अनेन देवताराधनभूतेन देवान् मच्छरीरभूतान् मदात्मकान् आराधयतअहं हि सर्वयज्ञानां भोक्ता च प्रभुरेव च (गीता 9।24) इति वक्ष्यते। यज्ञेन आराधिताः ते देवा मदात्मकाः स्वाराधनापेक्षितान्नपानाद्यैः युष्मान् पुष्णन्तु। एवं परस्परं भावयन्तः परं श्रेयो मोक्षाख्यम् अवाप्स्यथ।
(सं) रामानुजः वेङ्कटनाथः ...{Loading}... 3.11 इति पूर्वापरानुगुण्याच्चात्र मोक्षार्थतोक्तिर्युक्ता। प्रपूरयितेतिदुह प्रपूरणे इति हि धातुः। ननु प्रपूरणं हि पूरणाभावेऽनुशिष्टं प्रस्थानप्रस्मरणादिष्विवात्रापि प्रशब्दस्याभावविषयत्वात् अत एव हिगां दोग्धि इत्यादिप्रयोगः सत्यम् तथापिगां दोग्धि इत्यत्रापि गोरेव पयोरेचनं न तु पयसः स्वरूपवैकल्यम् तद्वदत्रापि गोस्थानीयाद्यज्ञतः क्षीरस्थानीयाः कामा लभ्यन्ते तैस्तस्य रेचनं स्यात् फलदातुः सकाशात् फलमादाय युष्मभ्यं ददात्वित्यर्थः तेन यज्ञाराधितोऽहं युष्मभ्यं कामान् ददामीत्युक्तं भवति।।।3.</description>
    </item>
    
    <item>
      <title>12 इष्टान्भोगान्हि वो</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/12_iShTAnbhogAnhi_vo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/12_iShTAnbhogAnhi_vo/</guid>
      <description>(सं) विश्वास-प्रस्तुतिः ...{Loading}... इष्टान् भोगान् हि वो देवा
दास्यन्ते यज्ञ-भाविताः।
तैर् दत्तान् अप्रदायैभ्यो
यो भुङ्क्ते स्तेन एव सः॥3.12॥+++(4)+++
(सं) मूलम् ...{Loading}... इष्टान्भोगान्हि वो देवा दास्यन्ते यज्ञभाविताः।
तैर्दत्तानप्रदायैभ्यो यो भुङ्क्ते स्तेन एव सः।।3.12।।
रामानुज-सम्प्रदायः (सं) रामानुजः मूलम् ...{Loading}... ।।3.12।।यज्ञभाविताः यज्ञेन आराधिताः मदात्मका देवा इष्टान् भोगान् वो दास्यन्ते परमपुरुषार्थलक्षणं मोक्षं साधयतां ये इष्टा भोगाः तान् पूर्वपूर्वयज्ञभाविता देवा दास्यन्ते। उत्तरोत्तराराधनापेक्षितान् सर्वान् भोगान् वो दास्यन्ति इत्यर्थः। स्वाराधनार्थता तैः दत्तान् भोगान् तेभ्यः अप्रदाय यो भुङ्क्ते चोर एव सः। चौर्यं हि नाम अन्यदीये तत्प्रयोजनाय एव परिक्लृप्ते वस्तुनि स्वकीयताबुद्धिं कृत्वा तेन स्वात्मपोषणम्। अतः अस्य न परमपुरुषार्थानर्हतामात्रम् अपि तु निरयगामित्वं च भविष्यति इत्यभिप्रायः। तद् एव विवृणोति</description>
    </item>
    
    <item>
      <title>13 यज्ञशिष्टाशिनः सन्तो</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/13_yajnashiShTAshina/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/13_yajnashiShTAshina/</guid>
      <description>(सं) विश्वास-प्रस्तुतिः ...{Loading}... यज्ञ-शिष्टाशिनः सन्तो
मुच्यन्ते सर्व-किल्बिषैः।
भुञ्जते ते त्व् अघं पापा
ये पचन्त्य् आत्मकारणात्॥3.13॥
(सं) मूलम् ...{Loading}... यज्ञशिष्टाशिनः सन्तो मुच्यन्ते सर्वकिल्बिषैः।
भुञ्जते ते त्वघं पापा ये पचन्त्यात्मकारणात्।।3.13।।
रामानुज-सम्प्रदायः (सं) रामानुजः मूलम् ...{Loading}... ।।3.13।। इन्द्राद्यात्मना अवस्थितपरमपुरुषाराधनार्थतया एव द्रव्याणि उपादाय विपच्य तैः यथावस्थितं परमपुरुषम् आराध्य तच्छिष्टाशनेन ये शरीरयात्रां कुर्वते ते तु अनादिकालोपार्जि तैः किल्बिषैः आत्मयाथात्म्यावलोकनविरोधिभिः सर्वैः विमुच्यन्ते।ये तु परमपुरुषेण इन्द्राद्यात्मना स्वाराधनाय दत्तानाम् आत्मार्थतया उपादाय विपच्य अश्नन्ति ते पापात्मानः अघम् एव भुञ्जते। अघपरिणामित्वाद् अघम् इति उच्यते। आत्मावलोकनविमुखा नरकाय एव पच्यन्ते। पुनरपि लोकदृष्ट्या शास्त्रदृष्ट्या च सर्वस्य यज्ञमूलत्वं दर्शयित्वा यज्ञानुवर्तनस्य अवश्यकार्यताम् अननुवर्तने च दोषं च आह</description>
    </item>
    
    <item>
      <title>14 अन्नाद्भवन्ति भूतानि</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/14_annAdbhavanti_bhU/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/14_annAdbhavanti_bhU/</guid>
      <description>(सं) विश्वास-प्रस्तुतिः ...{Loading}... अन्नाद् भवन्ति भूतानि
पर्जन्याद् अन्न-सम्भवः।
यज्ञाद् भवति पर्जन्यो
यज्ञः कर्म-समुद्भवः॥3.14॥
(सं) मूलम् ...{Loading}... अन्नाद्भवन्ति भूतानि पर्जन्यादन्नसम्भवः।
यज्ञाद्भवति पर्जन्यो यज्ञः कर्मसमुद्भवः।।3.14।।
रामानुज-सम्प्रदायः (सं) रामानुजः मूलम् ...{Loading}... ।।3.14।।अन्नात् सर्वाणि भूतानि भवन्ति पर्जन्याद् अन्नसंभवः इति सर्वलोकसाक्षिकम्। यज्ञात् पर्जन्यो भवति इति च शास्त्रेण अवगम्यते अग्नौ प्रास्ताहुतिः सम्यगादित्यमुपतिष्ठते। आदित्याज्जायते वृष्टिर्वृष्टेरन्नं ततः प्रजाः।। (मनु॰ 3।76) इत्यादिना। यज्ञः च द्रव्यार्जनादिकर्तृपुरुषव्यापाररूपकर्मसमुद्भवः।
(सं) रामानुजः वेङ्कटनाथः ...{Loading}... ।।3.14।। उक्तस्यैवार्थस्य प्रमाणप्रदर्शनपूर्वकप्रपञ्चनंअन्नाद्भवन्ति इत्यादिना क्रियत इत्यादरार्थत्वादपौनरुक्त्यमित्यभिप्रायेणाह पुनरपीति। यद्यपि लोकदृष्ट्या साक्षाद्यज्ञमूलत्वं दर्शयितुमशक्यम् तथापि शास्त्रदृष्टिसमुच्चितवेषेणैतदुच्यत इत्यदोषः। विभजिष्यते च लोकशास्त्रदृष्ट्योर्विषयांशः। पर्जन्यशब्देनात्र पर्जन्यकार्यं वर्षं लक्ष्यते। अन्नादित्यादौवृष्टेरन्नं ततः प्रजाः मनुः3।76 इत्ययमंशी लोकसिद्धत्वादनुपात्तः। कर्मसमुद्भवः इत्युक्ते पुण्यपापरूपकर्मसमुद्भव इति धीः स्यात् तद्व्युदासायद्रव्यार्जनेत्याद्युक्तम्। अत्र मुख्यार्थसम्भवात् यज्ञशब्देनापूर्वलक्षणां वदन्तो निरस्ता इति भावः। आदिशब्देन द्रव्यस्यार्जितस्य पचनादि गृह्यते।</description>
    </item>
    
    <item>
      <title>15 कर्म ब्रह्मोद्भवम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/15_karma_brahmodbhav/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/15_karma_brahmodbhav/</guid>
      <description>(सं) विश्वास-प्रस्तुतिः ...{Loading}... कर्म +++(प्रकृति-रूप-)+++ब्रह्मोद्भवं विद्धि
ब्रह्माक्षर-समुद्भवम्।
तस्मात् सर्व-गतं +++(शरीर-वर्ति)+++ ब्रह्म
नित्यं यज्ञे प्रतिष्ठितम्॥3.15॥
(सं) मूलम् ...{Loading}... कर्म ब्रह्मोद्भवं विद्धि ब्रह्माक्षरसमुद्भवम्।
तस्मात्सर्वगतं ब्रह्म नित्यं यज्ञे प्रतिष्ठितम्।।3.15।।
रामानुज-सम्प्रदायः (सं) रामानुजः मूलम् ...{Loading}... ।।3.15।।कर्म ब्रह्मोद्भवम्। अत्र च ब्रह्मशब्दनिर्दिष्टं प्रकृतिपरिणामरूपशरीरन्तस्मादेतद् ब्रह्म नाम रूपमन्नं च जायते (मु॰ 1।1।9) इति ब्रह्मशब्देन प्रकृतिः निर्दिष्टा। इहापिमम योनिर्महद्ब्रह्म (गीता 14।3) इति वक्ष्यते। अतः कर्म ब्रह्मोद्भवम् इति प्रकृतिपरिणामरूपशरीरोद्भवं कर्म इत्युक्तं भवति। ब्रह्म अक्षरसमुद्भवम् इत्यत्र अक्षरशब्दनिर्दिष्टो जीवात्मा अन्नपानादिना तृप्ताक्षराधिष्ठितं शरीरं कर्मणे प्रभवति इति कर्मसाधनभूतं शरीरम् अक्षरसमुद्भवम्। तस्मात् सर्वगतं ब्रह्म सर्वाधिकारिगतं शरीरं नित्यं यज्ञे प्रतिष्ठितम् यज्ञमूलम् इत्यर्थः।</description>
    </item>
    
    <item>
      <title>16 एवम् प्रवर्तितम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/16_evam_pravartitam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/16_evam_pravartitam/</guid>
      <description>(सं) विश्वास-प्रस्तुतिः ...{Loading}... एवं प्रवर्तितं चक्रं
नानुवर्तयतीह यः।
अघायुर् इन्द्रियारामो
मोघं पार्थ स जीवति॥3.16॥
(सं) मूलम् ...{Loading}... एवं प्रवर्तितं चक्रं नानुवर्तयतीह यः।
अघायुरिन्द्रियारामो मोघं पार्थ स जीवति।।3.16।।
रामानुज-सम्प्रदायः (सं) रामानुजः मूलम् ...{Loading}... ।।3.16।।एवं परमपुरुषेण प्रवर्तितम् इदं चक्रम्अन्नाद् भवन्ति भूतानि इत्यत्र भूतशब्दनिर्दिष्टानि सजीवानि शरीराणि। पर्जन्यादन्नम् यज्ञात् पर्जन्यः यज्ञश्च कर्तृव्यापारानुरूपात् कर्मणः कर्म च सजीवात् शरीरात् सजीवं शरीरं च पुनरन्नाद् इति अन्योन्यकार्यकारणभावेन चक्रवत् परिवर्तमानम् इह साधने वर्तमानो यः कर्मयोगाधिकारी ज्ञानयोगाधिकारी वा न अनुवर्तयति न प्रवर्तयति यज्ञशिष्टेन देहधारणम् अकुर्वन् सः अघायुः भवति अघारम्भाय एव अस्य आयुः अघपरिणतं वा उभयरूपं वा सः अघायुः। अत एव इन्द्रियारामो भवति न आत्मारामः इन्द्रियाणि एव अस्य उद्यानानि भवन्ति अयज्ञशिष्टवर्द्धितदेहमनस्त्वेन उद्रिक्तरजस्तमस्कः आत्मावलोकनविमुखतया विषयभोगैकरतिः भवति अतो ज्ञानयोगादौ यतमानः अति निष्फलप्रयत्नतया मोघं पार्थ स जीवति। असाधनायत्तात्मदर्शनस्य मुक्तस्य एव महायज्ञादिवर्णाश्रमोचितकर्मानारम्भ इत्याह</description>
    </item>
    
    <item>
      <title>17 यस्त्वात्मरतिरेव</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/17_yastvAtmaratireva/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/17_yastvAtmaratireva/</guid>
      <description>(सं) विश्वास-प्रस्तुतिः ...{Loading}... यस्त्व् आत्म-रतिर् एव
स्याद् आत्म-तृप्तश् च मानवः।
आत्मन्य् एव च सन्तुष्टस्
तस्य कार्यं न विद्यते॥3.17॥
(सं) मूलम् ...{Loading}... यस्त्वात्मरतिरेव स्यादात्मतृप्तश्च मानवः।
आत्मन्येव च सन्तुष्टस्तस्य कार्यं न विद्यते।।3.17।।
रामानुज-सम्प्रदायः (सं) रामानुजः मूलम् ...{Loading}... ।।3.17।।यः तु ज्ञानयोगकर्मयोगसाधननिरपेक्षः स्वत एव आत्मरतिः आत्माभिमुखः आत्मना एव तृप्तः न अन्नपानादिभिः आत्मव्यतिरिक्तैः आत्मनि एव च सन्तुष्टः न उद्यानस्रक्चन्दनगीतवादित्रनृत्यादौ धारणपोषणभोग्यादिकं सर्वम् आत्मा एव यस्य तस्य आत्मदर्शनाय कर्तव्यं न विद्यते स्वत एव सर्वदा दृष्टात्मस्वरूपत्वात्।
(सं) रामानुजः वेङ्कटनाथः .</description>
    </item>
    
    <item>
      <title>18 नैव तस्य</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/18_naiva_tasya/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/18_naiva_tasya/</guid>
      <description>(सं) विश्वास-प्रस्तुतिः ...{Loading}... नैव तस्य कृतेनार्थो
नाकृतेनेह कश्चन।
न चास्य सर्व-भूतेषु
कश्चिद् अर्थ-व्यपाश्रयः॥3.18॥
(सं) मूलम् ...{Loading}... नैव तस्य कृतेनार्थो नाकृतेनेह कश्चन।
न चास्य सर्वभूतेषु कश्चिदर्थव्यपाश्रयः।।3.18।।
रामानुज-सम्प्रदायः (सं) रामानुजः मूलम् ...{Loading}... ।।3.18।। अत एव तस्य आत्मदर्शनाय कृतेन तत्साधनेन न अर्थः न किञ्चित् प्रयोजनम् अकृतेन आत्मदर्शनसाधनेन न कश्चिद् अनर्थः असाधनायत्तात्मदर्शनत्वात्। स्वत एवात्मव्यतिरिक्तसकलाचिद्वस्तुविमुखस्य अस्य सर्वेषु प्रकृतिपरिणामविशेषेषु आकाशादिषु भूतेषु सकार्येषु न कश्चित् प्रयोजनतया साधनतया वा व्यपाश्रयः यतः तद्विमुखीकरणाय साधनारम्भः स हि मुक्त एव। यस्माद् असाधनायत्तात्मदर्शनस्य एव साधनाप्रवृत्तिः यस्मात् च साधने प्रवृत्तस्य अपि सुशकत्वाद् अप्रमादत्वात् तदन्तर्गतात्मयाथात्म्यानुसन्धानत्वाद् च ज्ञानयोगिनः अपि देहयात्रायाः कर्मानुवृत्त्यपेक्षत्वात् च कर्मयोग एव आत्मदर्शननिर्वृत्तौ श्रेयान्</description>
    </item>
    
    <item>
      <title>19 तस्मादसक्तः सततम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/19_tasmAdasaktaH_sat/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/19_tasmAdasaktaH_sat/</guid>
      <description>(सं) विश्वास-प्रस्तुतिः ...{Loading}... तस्माद् असक्तः सततं
कार्यं कर्म समाचर।
असक्तो ह्य् आचरन् कर्म
परम् आप्नोति पूरुषः॥3.19॥
(सं) मूलम् ...{Loading}... तस्मादसक्तः सततं कार्यं कर्म समाचर।
असक्तो ह्याचरन्कर्म परमाप्नोति पूरुषः।।3.19।।
रामानुज-सम्प्रदायः (सं) रामानुजः मूलम् ...{Loading}... ।।3.19।।तस्माद् असङ्गपूर्वकं कार्यम् इत्येव सततं यावदात्मप्राप्ति कर्म एव समाचर। असक्तः कार्यम् इति वक्ष्यमाणाकर्तृत्वानुसन्धानपूर्वकं च कर्म अनुचरन् पूरुषः कर्मयोगेन एव परम् आप्नोति आत्मानं प्राप्नोति इत्यर्थः।
(सं) रामानुजः वेङ्कटनाथः ...{Loading}... ।।3.19।। तस्मात् इत्येतत्कर्मणः कर्तव्यतायां पूर्वोक्तसमस्तहेतुपरामर्शीत्यभिप्रायेणाह यस्मादिति। असक्तः कार्यम् इत्युभयमपि कर्मणोऽनुष्ठानप्रकारपरमित्यभिप्रायेणोक्तंअसङ्गपूर्वकं कार्यमित्येवेति। कार्यमित्येव न तु तत्कार्यं स्वर्गाद्यपेक्षयेत्यर्थः। सततं इत्यत्र ज्ञानयोगाधिकारे सत्यपि कर्मयोगस्यैवानुष्ठेयत्वायाह यावदात्मप्राप्तीति। ज्ञानयोगव्यवधानमन्तरेणापि कर्मयोग एवात्मप्राप्तिं साधयतीतिअसक्तो हि इत्यादिनोच्यत इत्यभिप्रायेणाह असक्त इति। कर्माचरन् ৷৷.</description>
    </item>
    
    <item>
      <title>20 कर्मणैव हि</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/20_karmaNaiva_hi/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/20_karmaNaiva_hi/</guid>
      <description>(सं) विश्वास-प्रस्तुतिः ...{Loading}... कर्मणैव हि संसिद्धिम्
आस्थिता जनकादयः।
लोक-संग्रहम् एवापि
संपश्यन् कर्तुम् अर्हसि॥3.20॥
(सं) मूलम् ...{Loading}... कर्मणैव हि संसिद्धिमास्थिता जनकादयः।
लोकसंग्रहमेवापि संपश्यन्कर्तुमर्हसि।।3.20।।
रामानुज-सम्प्रदायः (सं) रामानुजः मूलम् ...{Loading}... ।।3.20।। यतो ज्ञानयोगाधिकारिणः अपि कर्मयोग एव आत्मदर्शने श्रेयान् अत एव हि जनकादयो राजर्षयो ज्ञानिनाम् अग्रेसराः कर्मयोगेन एव संसिद्धिम् आस्थिताः आत्मानं प्राप्तवन्तः। एवं प्रथमं मुमुक्षोः ज्ञानयोगानर्हतया कर्मयोगाधिकारिणः कर्मयोग एव कार्यः इत्युक्त्वा ज्ञानयोगाधिकारिणः अपि ज्ञानयोगात् कर्मयोग एव श्रेयान् इति सहेतुकम् उक्तम्। इदानीं शिष्टतया व्यपदेश्यस्य सर्वथा कर्मयोग एव कार्य इति उच्यते लोकसंग्रहं पश्यन् अपि कर्म एव कर्तुम् अर्हसि।</description>
    </item>
    
    <item>
      <title>21 यद्यदाचरति</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/21_yadyadAcharati/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/21_yadyadAcharati/</guid>
      <description>(सं) विश्वास-प्रस्तुतिः ...{Loading}... यद् यद् आचरति श्रेष्ठस्
तत् तद् एवेतरो जनः।
स यत् प्रमाणं कुरुते
लोकस् तद् अनुवर्तते॥3.21॥+++(5)+++
(सं) मूलम् ...{Loading}... यद्यदाचरति श्रेष्ठस्तत्तदेवेतरो जनः।
स यत्प्रमाणं कुरुते लोकस्तदनुवर्तते।।3.21।।
रामानुज-सम्प्रदायः (सं) रामानुजः मूलम् ...{Loading}... ।।3.21।। श्रेष्ठः कृत्स्नशास्त्रज्ञातृतया अनुष्ठातृतया च प्रथितो यद् यद् आचरति तत् तद् एव अकृत्स्नविद् जनः अपि आचरति। अनुष्ठीयमानम् अपि कर्म श्रेष्ठो यत्प्रमाणं यदङ्गयुक्तम् अनुतिष्ठति तदङ्गयुक्तम् एव अकृत्स्नविद् लोकः अपि अनुतिष्ठति अतो लोकरक्षार्थं शिष्टतया प्रथितेन श्रेष्ठेन स्ववर्णाश्रमोचितं कर्म सकलं सर्वदा अनुष्ठेयम्। अन्यथा लोकनाशजनितं पापं ज्ञानयोगाद् अपि एनं प्रच्यावयेत्।</description>
    </item>
    
    <item>
      <title>22 न मे</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/22_na_me/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/22_na_me/</guid>
      <description>(सं) विश्वास-प्रस्तुतिः ...{Loading}... न मे पार्थास्ति कर्तव्यं
त्रिषु लोकेषु किञ्चन।
नानवाप्तम् अवाप्तव्यं
वर्त एव च कर्मणि॥3.22॥+++(5)+++
(सं) मूलम् ...{Loading}... न मे पार्थास्ति कर्तव्यं त्रिषु लोकेषु किञ्चन।
नानवाप्तमवाप्तव्यं वर्त एव च कर्मणि।।3.22।।
रामानुज-सम्प्रदायः (सं) रामानुजः मूलम् ...{Loading}... ।।3.22।।न मे सर्वेश्वरस्य अवाप्तसमस्तकामस्य सर्वज्ञस्य सत्यसंकल्पस्य त्रिषु लोकेषु देवमनुष्यादिरूपेण स्वच्छन्दतो वर्तमानस्य किञ्चिद् अपि कर्तव्यम् अस्ति यतः अनवाप्तं कर्मणा अवाप्तव्यं न किञ्चिद् अपि अस्ति अथापि लोकरक्षायै कर्मणि एव वर्ते।
(सं) रामानुजः वेङ्कटनाथः ...{Loading}... ।।3.22।। मयाऽपि हि निरपेक्षेणैव लोकक्षोभे निष्प्रत्यवायेनापि परमकारुणिकतया लोकरक्षार्थं कर्मैव क्रियते त्वया तु सापेक्षेण सप्रत्यवायेन किम्पुनरित्युच्यतेन मे पार्थ इत्यादिश्लोकत्रयेण। मे इति पदेन कर्मवश्यचेतनान्तरव्यावृत्तो यथावस्थितो हीश्वरः परामृश्यत इत्यभिप्रायेण विलक्षणनित्यसिद्धविभूतिगुणपौष्कल्यस्य व्यञ्जनानि सर्वेश्वरस्येत्यादिविशेषणान्युक्तानि सर्वेश्वरस्येति। श्रुतिस्मृती हि ममैवाज्ञा सा चान्यैरनुवर्तनीया न हि मे नियन्त्रन्तरमस्ति यदधीनप्रत्यवायभयात् कुर्यामिति भावःअवाप्तसमस्तकामस्येति। न च मे सङ्कल्पमात्रादसाध्यमितः पूर्वमभिलाषदशामात्रापन्नं प्रयोजनमस्ति यदुपायतया कर्म कर्तव्यमिति भावः। सर्वज्ञस्य सत्यसङ्कल्पस्येति। नापि मे कर्मवश्यानां देवमनुष्यतिरश्चां सजातीयतयाऽवतीर्णस्यापि तेषामिव ज्ञानसङ्कोच इच्छाप्रतिघातो वाऽस्ति यन्निवृत्त्यर्थं कर्म कार्यमित्याशयः। त्रिषु लोकेषु इत्यत्रार्थसिद्धं विशेषमध्याहृत्याह देवमनुष्येति। उक्तं च भगवता पराशरेणसमस्तशक्तिरूपाणि तत्करोति जनेश्वरः। देवतिर्यङ्मनुष्याख्या चेष्टावन्ति स्वलीलया।। जगतामुपकाराय न सा कर्मनिमित्तजा। चेष्टा तस्याप्रमेयस्य व्यापिन्य व्याहतात्मिका वि.</description>
    </item>
    
    <item>
      <title>23 यदि ह्यहम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/23_yadi_hyaham/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/23_yadi_hyaham/</guid>
      <description>(सं) विश्वास-प्रस्तुतिः ...{Loading}... यदि ह्य् अहं न वर्तेयं
जातु कर्मण्य् अतन्द्रितः।
मम वर्त्मानुवर्तन्ते
मनुष्याः पार्थ सर्वशः॥3.23॥
(सं) मूलम् ...{Loading}... यदि ह्यहं न वर्तेयं जातु कर्मण्यतन्द्रितः।
मम वर्त्मानुवर्तन्ते मनुष्याः पार्थ सर्वशः।।3.23।।
रामानुज-सम्प्रदायः (सं) रामानुजः मूलम् ...{Loading}... ।।3.23।। अह सर्वेश्वरः सत्यसंकल्पः स्वसंकल्पकृतजगदुदयविभवलयलीलः स्वच्छन्दतो जगदुपकृतये मर्त्यो जातः अपि मनुष्येषु शिष्टजनाग्रेसरवसुदेवगृहे अवतीर्णः तत्कुलोचिते कर्मणि अतन्द्रितः सर्वदा यदि न वर्तेयम् मम शिष्टजनाग्रेसरवसुदेवसूनोः वर्त्म अकृत्स्नविदः शिष्टाः च सर्वप्रकारेणअयम् एव धर्मः इति अनुवर्तन्ते ते च स्वकर्तव्याननुष्ठानेन अकरणे प्रत्यवायेन च आत्मानम् अनुपलभ्य निरयगामिनो भवेयुः।</description>
    </item>
    
    <item>
      <title>24 उत्सीदेयुरिमे लोका</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/24_utsIdeyurime_lokA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/24_utsIdeyurime_lokA/</guid>
      <description>(सं) विश्वास-प्रस्तुतिः ...{Loading}... उत्सीदेयुर् इमे लोका
न कुर्यां कर्म चेद् अहम्।
+++(त्वया प्रथमाध्याये यथोक्तम् -)+++
सङ्करस्य च कर्ता स्याम्
उपहन्याम् इमाः प्रजाः॥3.24॥+++(5)+++
+++(अतः कर्म कर्तव्यम्।)+++
(सं) मूलम् ...{Loading}... उत्सीदेयुरिमे लोका न कुर्यां कर्म चेदहम्।
सङ्करस्य च कर्ता स्यामुपहन्यामिमाः प्रजाः।।3.24।।
रामानुज-सम्प्रदायः (सं) रामानुजः मूलम् ...{Loading}... ।।3.24।।अहं कुलोचितं कर्म न चेत् कुर्याम् एवम् एव सर्वे शिष्टलोका मदाचारायत्त-धर्म-निश्चया अकरणाद् एव उत्सीदेयुः नष्टा भवेयुः।
शास्त्रीयाचाराणाम् अपालनात् सर्वेषां शिष्ट-कुलानां संकरस्य च कर्ता स्याम्। अता एव इमाः प्रजा उपहन्याम्।</description>
    </item>
    
    <item>
      <title>25 सक्ताः कर्मण्यविद्वांसो</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/25_saktAH_karmaNyavi/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/25_saktAH_karmaNyavi/</guid>
      <description>(सं) विश्वास-प्रस्तुतिः ...{Loading}... सक्ताः कर्मण्य् अविद्वांसो
**यथा कुर्वन्ति भारत।
कुर्याद् विद्वांस् तथा ऽसक्तश्
चिकीर्षुर् लोकसंग्रहम्॥3.25॥
(सं) मूलम् ...{Loading}... सक्ताः कर्मण्यविद्वांसो यथा कुर्वन्ति भारत।
कुर्याद्विद्वांस्तथासक्तश्चिकीर्षुर्लोकसंग्रहम्।।3.25।।
रामानुज-सम्प्रदायः (सं) रामानुजः मूलम् ...{Loading}... ।।3.25।।अविद्वांसः आत्मनि अकृत्स्नविदः कर्मणि सक्ताः कर्मणि अवर्जनीयसंबन्धाः आत्मनि अकृत्स्नवित्तया तदभ्यासरूपज्ञानयोगे अनधिकृताः कर्मयोगाधिकारणिः कर्मयोगम् एव यथा आत्मदर्शनाय कुर्वते तथा आत्मनि कृत्स्नवित्तया कर्मणि असक्तः ज्ञानयोगाधिकारयोग्यः अपि व्यपदेश्यः शिष्टः लोकरक्षणार्थं स्वाचारेण शिष्टलोकानां धर्मनिश्चयं चिकीर्षुः कर्मयोगम् एव कुर्यात्।
(सं) रामानुजः वेङ्कटनाथः ...{Loading}... ।।3.25।। लोकस्य कर्मयोगज्ञानयोगयोरधिकारानधिकारप्रकारः विदुषस्तु स्वाधिकारतिस्कारेण तदधिकारानुरूपाचरणं लोकसङ्ग्रहप्रकारश्चोच्यते सक्ता इत्यादिश्लोकद्वयेन। अवेदनं प्रस्तुतविषयमिति ज्ञापनायोक्तंआत्मन्यकृत्स्नविद इति। एवमुत्तरत्रविद्वानज्ञानां इति शब्दयोरपि द्रष्टव्यम्। अत्यन्तानात्मज्ञताव्युदासायाकृत्स्नशब्दः। पूर्वोक्तं प्रकृतिसम्बन्धेन कर्मणोऽवर्जनीयत्वंसक्ताः इत्यनेन विवक्षितमित्यभिप्रायेणाह कर्मण्यवर्जनीयसम्बन्धा इति। अविद्वांसः कर्मणि सक्ता इत्युभयं न सांसारिककर्मतत्परपुरुषविषयम् तथा सति कर्मयोगमपि परित्यज्य सांसारिककर्माण्येव विदुषाऽप्यनुष्ठेयानि स्युः तस्माज्ज्ञानयोगानधिकारः कर्मयोगाधिकारश्च ताभ्यां सूच्यत इत्यभिप्रायेणआत्मन्यकृत्स्नवित्तयेत्यादिकमुक्तम्। एवमुत्तरत्रअज्ञानां कर्मसङ्गिनाम् 3।26 इत्यत्रापि ग्राह्यम् यथा कुर्वन्ति तथा कुर्यादित्येतदपि न केवलं दृष्टान्तदार्ष्टान्तिकविषयम् अपितु येन प्रकारेण स्वानुष्ठानं दृष्ट्वाऽन्ये कर्म कुर्युः तेन प्रकारेण विद्वानाचरेदित्येतदभिप्रायं तथासति हिचिकीर्षुर्लोकसङ्ग्रहम् इत्यपि सङ्गतं भवतीत्यभिप्रयन्वाक्यार्थमाह आत्मनीत्यादिना कुर्यादित्यन्तेन। विद्वान्असक्तः इत्युभाभ्यां फलितमुक्तं ज्ञानयोगाधिकारयोग्योऽपीति। संग्रहशब्देन लोकरञ्जनादिभ्रमव्युदासायाहधर्मनिश्चयमिति।</description>
    </item>
    
    <item>
      <title>26 न बुद्धिभेदम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/26_na_buddhibhedam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/26_na_buddhibhedam/</guid>
      <description>(सं) विश्वास-प्रस्तुतिः ...{Loading}... न बुद्धि-भेदं जनयेद्
अज्ञानां कर्म-सङ्गिनाम्।
जोषयेत् सर्व-कर्माणि
विद्वान् युक्तः समाचरन्॥3.26॥
(सं) मूलम् ...{Loading}... न बुद्धिभेदं जनयेदज्ञानां कर्मसङ्गिनाम्।
जोषयेत्सर्वकर्माणि विद्वान् युक्तः समाचरन्।।3.26।।
रामानुज-सम्प्रदायः (सं) रामानुजः मूलम् ...{Loading}... ।।3.26।।अज्ञानाम् आत्मन्यकृत्स्नवित्तया ज्ञानयोगोपादानाशक्तानां मुमुक्षूणां कर्मसङ्गिनाम् अनादिकर्मवासनया कर्मणि एव नियतत्वेन कर्मयोगाधिकारिणांकर्मयोगाद् अन्यथात्मावलोकनम् अस्ति इति न बुद्धिभेदं जनयेत्। किं तर्हि आत्मनि कृत्स्नवित्तया ज्ञानयोगशक्तः अपि पूर्वोक्तरीत्याकर्मयोग एव ज्ञानयोगनिरपेक्ष आत्मावलोकनसाधनम् इति बुद्ध्या युक्तः कर्म एव आचरन् सर्वकर्मसु अकृत्स्नविदां प्रीतिं जनयेत्। अथ कर्मयोगम् अनुतिष्ठतो विदुषः अविदुषश्च विशेषं प्रदर्शयन् कर्मयोगापेक्षितम् आत्मनः अकर्तृत्वानुसन्धानप्रकारम् उपदिशति</description>
    </item>
    
    <item>
      <title>27 प्रकृतेः क्रियमाणानि</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/27_prakRteH_kriyamAN/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/27_prakRteH_kriyamAN/</guid>
      <description>(सं) विश्वास-प्रस्तुतिः ...{Loading}... प्रकृतेः क्रियमाणानि
गुणैः कर्माणि सर्वशः।
अहङ्कार-विमूढात्मा
कर्ता ऽहम् इति मन्यते॥3.27॥
(सं) मूलम् ...{Loading}... प्रकृतेः क्रियमाणानि गुणैः कर्माणि सर्वशः।
अहङ्कारविमूढात्मा कर्ताऽहमिति मन्यते।।3.27।।
रामानुज-सम्प्रदायः (सं) रामानुजः मूलम् ...{Loading}... ।।3.27।।प्रकृतेः गुणैः सत्त्वादिभिः स्वानुरूपं क्रियमाणानि कर्माणि प्रति अहंकारविमूढात्मा अहं कर्ता इति मन्यते। अहंकारेण विमूढ आत्मा यस्य असौ अहंकारविमूढात्मा अहंकारो नाम अनहमर्थे प्रकृतौ अहम् इति अभिमानः तेन अज्ञातात्मस्वरूपो गुणकर्मसु अहं कर्ता इति मन्यते इत्यर्थः।
(सं) रामानुजः वेङ्कटनाथः ...{Loading}... ।। 3.27लोकस्य सङ्ग्रहणमेकीकृत्य स्वीकरणं स्वानुष्ठाने समानाभिप्रायतया सयूथ्यतापादनमित्यर्थः। कर्मवासना उत्तरोत्तरपुण्यपापारम्भकपूर्वपूर्वपुण्यपापांशविशेषः उत्तरोत्तरशरीरप्रेरणसमर्थस्मृतिहेतुः पूर्वपूर्वशरीरप्रेरणानुभवविशेषजनितसंस्कारो वा वादित्रवादनादिसंस्कारवत्। बुद्धिभेदो बुद्धेरन्यथाकरणम् तच्च प्रकृतविषयं दर्शयति कर्मयोगादन्यदित्यादिना। युक्तः इत्यनेन लोकसङ्ग्रहार्थं कुर्वतः स्वापेक्षितविलम्बाभावाय प्रागुक्तनिरपेक्षत्वबुद्धियोगो विवक्षित इतिबुद्ध्या युक्त इत्युक्तम्। जोषयेत् इत्यस्यार्थ प्रीतिं जनयेदिति। जुषी प्रीतिसेवनयोः इति धातुः। कर्मसङ्गिनः पुरुषान् सर्वकर्माणि जोषयेदित्यन्वयः।। प्रकृतेः इत्यादिश्लोकचतुष्टयस्यार्थमाह कर्मयोगमिति। विदुषोऽविदुषश्चेति व्युत्क्रमेण श्लोकद्वयार्थः। तृतीये त्वेतद्विशदीकरणमुखेनाविचालनमुक्तम्। कर्मयोगापेक्षितं कर्मयोगेति कर्तव्यताभूतमित्यर्थः। प्रकृतेर्गुणैः इत्युक्ते प्रसिद्धिप्रकर्षादिसिद्धं विशेषं प्रस्तुतानुपयुक्तशब्दादिप्राकृतगुणव्यवच्छेदायाहसत्त्वादिभिरिति। वक्ष्यमाणसात्विकादिकर्मविभागंसर्वशः इति प्रकारवाचिपदसूचितमाह स्वानुरूपमिति। कर्ता इति तृजन्तयोगात् षष्ठीप्राप्तिः स्यादिति तत्परिहाराय कर्मसु कर्तृत्वाहन्त्वोक्तिभ्रमव्युदासाय चकर्माणि प्रतीत्युक्तम्। तृन्नन्तत्वविवक्षायां त्वियं फलितोक्तिः। अहङ्कारविमूढात्मेति समानांशत्रयस्य बह्वर्थपरस्य अत्रार्थं विवक्षन् विगृह्णातिअहङ्कारेणेति। नात्राहम्भावमात्रमुच्यते तस्यात्मस्वभावान्तर्गतत्वात् नापि अहङ्काराख्यमचिद्द्रव्यं तस्यापि देहात्मभ्रमं द्वारीकृत्य कार्यकरत्वे सति अव्यवहितस्यैव वक्तुमुचितत्वात् नापि गर्वः उत्कृष्टपरिभवादिहेतुत्वेनानिर्देशात्। अतोऽहङ्कार इति देहात्मभ्रम एवात्र विवक्षित इत्यभिप्रायेणाह अहङ्कारो नाम अनहमर्थे प्रकृतावहमभिमान इति। एतेनाहङ्कारशब्दस्याभूततद्भावे च्विप्रत्ययेन व्युप्तत्तिर्दर्शिता। अज्ञातात्मस्वरूप इति। विमूढ आत्मा स्वरूपं यस्य स विमूढात्मादिशो विमुह्येयुः इतिवद्विमूढशब्दोऽत्र मोहविषयसमानाधिकरण इति भावः। गुणकर्मविभागयोः इत्यत्र उपसर्जनान्वयिषष्ठीत्वादपि विषयसप्तमीत्वमुचितमिति मत्वोक्तं सत्त्वादिगुणविभागे तत्तत्कर्मविभागे चेति। विभागशब्दो द्वन्द्वात्परत्वात् प्रत्येकमन्वितः। गुणानां साक्षाद्गुणेषु वृत्त्यभावात् परोक्तप्रक्रिययेन्द्रियतद्विषयादिविवक्षायां पदद्वयोपचारात् सप्तम्यन्तो गुणशब्दो गुणकार्येष्वौपचारिक इत्यभिप्रायेणोक्तंस्वगुणेषु स्वेषु कार्येष्विति। गुणकार्याणि च विभजिष्यन्ते। यद्वा कारणस्य प्राधान्यात्कार्यस्य च तदपेक्षया गुणत्वादेवमुक्तम्।</description>
    </item>
    
    <item>
      <title>28 तत्त्ववित्तु महाबाहो</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/28_tattvavittu_mahAb/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/28_tattvavittu_mahAb/</guid>
      <description>(सं) विश्वास-प्रस्तुतिः ...{Loading}... तत्त्व-वित् तु महाबाहो
गुण-कर्म-विभागयोः।
गुणा +++(कर्मस्थेषु)+++ गुणेषु वर्तन्त
इति मत्वा न सज्जते॥3.28॥+++(4)+++
(सं) मूलम् ...{Loading}... तत्त्ववित्तु महाबाहो गुणकर्मविभागयोः।
गुणा गुणेषु वर्तन्त इति मत्वा न सज्जते।।3.28।।
रामानुज-सम्प्रदायः (सं) रामानुजः मूलम् ...{Loading}... ।।3.28।।गुणकर्मविभागयोः सत्त्वादिगुणविभागे तत्तत्कर्मविभागे च तत्त्ववित् गुणाः सत्त्वादयः स्वगुणेषु स्वेषु कार्येषु वर्तन्ते इति मत्वा गुणकर्मसु अहं कर्ता इति न सज्जते।
(सं) रामानुजः वेङ्कटनाथः ...{Loading}... ।। 3.28लोकस्य सङ्ग्रहणमेकीकृत्य स्वीकरणं स्वानुष्ठाने समानाभिप्रायतया सयूथ्यतापादनमित्यर्थः। कर्मवासना उत्तरोत्तरपुण्यपापारम्भकपूर्वपूर्वपुण्यपापांशविशेषः उत्तरोत्तरशरीरप्रेरणसमर्थस्मृतिहेतुः पूर्वपूर्वशरीरप्रेरणानुभवविशेषजनितसंस्कारो वा वादित्रवादनादिसंस्कारवत्। बुद्धिभेदो बुद्धेरन्यथाकरणम् तच्च प्रकृतविषयं दर्शयति कर्मयोगादन्यदित्यादिना। युक्तः इत्यनेन लोकसङ्ग्रहार्थं कुर्वतः स्वापेक्षितविलम्बाभावाय प्रागुक्तनिरपेक्षत्वबुद्धियोगो विवक्षित इतिबुद्ध्या युक्त इत्युक्तम्। जोषयेत् इत्यस्यार्थ प्रीतिं जनयेदिति। जुषी प्रीतिसेवनयोः इति धातुः। कर्मसङ्गिनः पुरुषान् सर्वकर्माणि जोषयेदित्यन्वयः।। प्रकृतेः इत्यादिश्लोकचतुष्टयस्यार्थमाह कर्मयोगमिति। विदुषोऽविदुषश्चेति व्युत्क्रमेण श्लोकद्वयार्थः। तृतीये त्वेतद्विशदीकरणमुखेनाविचालनमुक्तम्। कर्मयोगापेक्षितं कर्मयोगेति कर्तव्यताभूतमित्यर्थः। प्रकृतेर्गुणैः इत्युक्ते प्रसिद्धिप्रकर्षादिसिद्धं विशेषं प्रस्तुतानुपयुक्तशब्दादिप्राकृतगुणव्यवच्छेदायाहसत्त्वादिभिरिति। वक्ष्यमाणसात्विकादिकर्मविभागंसर्वशः इति प्रकारवाचिपदसूचितमाह स्वानुरूपमिति। कर्ता इति तृजन्तयोगात् षष्ठीप्राप्तिः स्यादिति तत्परिहाराय कर्मसु कर्तृत्वाहन्त्वोक्तिभ्रमव्युदासाय चकर्माणि प्रतीत्युक्तम्। तृन्नन्तत्वविवक्षायां त्वियं फलितोक्तिः। अहङ्कारविमूढात्मेति समानांशत्रयस्य बह्वर्थपरस्य अत्रार्थं विवक्षन् विगृह्णातिअहङ्कारेणेति। नात्राहम्भावमात्रमुच्यते तस्यात्मस्वभावान्तर्गतत्वात् नापि अहङ्काराख्यमचिद्द्रव्यं तस्यापि देहात्मभ्रमं द्वारीकृत्य कार्यकरत्वे सति अव्यवहितस्यैव वक्तुमुचितत्वात् नापि गर्वः उत्कृष्टपरिभवादिहेतुत्वेनानिर्देशात्। अतोऽहङ्कार इति देहात्मभ्रम एवात्र विवक्षित इत्यभिप्रायेणाह अहङ्कारो नाम अनहमर्थे प्रकृतावहमभिमान इति। एतेनाहङ्कारशब्दस्याभूततद्भावे च्विप्रत्ययेन व्युप्तत्तिर्दर्शिता। अज्ञातात्मस्वरूप इति। विमूढ आत्मा स्वरूपं यस्य स विमूढात्मादिशो विमुह्येयुः इतिवद्विमूढशब्दोऽत्र मोहविषयसमानाधिकरण इति भावः। गुणकर्मविभागयोः इत्यत्र उपसर्जनान्वयिषष्ठीत्वादपि विषयसप्तमीत्वमुचितमिति मत्वोक्तं सत्त्वादिगुणविभागे तत्तत्कर्मविभागे चेति। विभागशब्दो द्वन्द्वात्परत्वात् प्रत्येकमन्वितः। गुणानां साक्षाद्गुणेषु वृत्त्यभावात् परोक्तप्रक्रिययेन्द्रियतद्विषयादिविवक्षायां पदद्वयोपचारात् सप्तम्यन्तो गुणशब्दो गुणकार्येष्वौपचारिक इत्यभिप्रायेणोक्तंस्वगुणेषु स्वेषु कार्येष्विति। गुणकार्याणि च विभजिष्यन्ते। यद्वा कारणस्य प्राधान्यात्कार्यस्य च तदपेक्षया गुणत्वादेवमुक्तम्।</description>
    </item>
    
    <item>
      <title>29 प्रकृतेर्गुणसम्मूढाः</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/29_prakRterguNasammU/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/29_prakRterguNasammU/</guid>
      <description>(सं) विश्वास-प्रस्तुतिः ...{Loading}... प्रकृतेर् गुण-सम्मूढाः
सज्जन्ते गुण-कर्मसु।
तान् अकृत्स्न-विदो मन्दान्
कृत्स्न-विन् न विचालयेत्॥3.29॥
(सं) मूलम् ...{Loading}... प्रकृतेर्गुणसम्मूढाः सज्जन्ते गुणकर्मसु।
तानकृत्स्नविदो मन्दान्कृत्स्नविन्न विचालयेत्।।3.29।।
रामानुज-सम्प्रदायः (सं) रामानुजः मूलम् ...{Loading}... ।।3.29।। अकृत्स्नविदः तु आत्मदर्शनाय प्रवृत्ताः प्रकृतिसंसृष्टतया प्रकृतेः गुणैः यथावस्थितात्मनि संमूढाः गुणकर्मसु क्रियासु एव सज्जन्ते न तद्विविक्तात्मस्वरूपे अतः ते ज्ञानयोगाय न प्रभवन्ति इति कर्मयोगे एव तेषाम् अधिकारः। एवंभूतान् तान् मन्दान् अकृत्स्नविदः कृत्स्नवित् स्वयं ज्ञानयोगावस्थानेन न विचालयेत्। ते किल मन्दाः श्रेष्ठजनाचारानुवर्तिनः कर्मयोगाद् उत्थितम् एनं दृष्ट्वा कर्मयोगात् प्रचलितमनसो भवेयुः। अतः श्रेष्ठः स्वयम् अपि कर्मयोगे तिष्ठन् आत्मयाथात्म्यज्ञानेन आत्मनः अकर्तृत्वम् अनसन्दधानःकर्मयोग एव आत्मावलोकने निरपेक्षसाधनम् इति दर्शयित्वा तान् अकृत्स्नविदो मन्दान् जोषयेद् इत्यर्थः। ज्ञानयोगाधिकारिणः अपि ज्ञानयोगाद् अस्य एव कर्मयोगस्य ज्यायस्त्वं पूर्वम् एव उक्तम्। अतो व्यपदेश्यो लोकसंग्रहाय कर्म एव कुर्यात्। प्रकृतिविविक्तात्मस्वभावनिरूपणेन गुणेषु कर्तृत्वम् आरोप्य कर्मानुष्ठानप्रकार उक्तः। गुणेषु कर्तृत्वानुसन्धानं च इदम् एवआत्मनो न स्वरूपप्रयुक्तम् इदम् कर्तृत्वम् अपि तु गुणसम्बन्धकृतम् इति प्राप्ताप्राप्तविवेकेन गुणकृतम् इति अनुसन्धानम्। इदानीम् आत्मनां परमपुरुषशरीरतया तन्नियाम्यत्वस्वरूपनिरूपणेन भगवति पुरुषोत्तमे सर्वात्मभूते गुणकृतं च कर्तृत्वम् आरोप्य कर्मकर्तव्यतया उच्यते</description>
    </item>
    
    <item>
      <title>30 मयि सर्वाणि</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/30_mayi_sarvANi/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/30_mayi_sarvANi/</guid>
      <description>(सं) विश्वास-प्रस्तुतिः ...{Loading}... मयि सर्वाणि कर्माणि
संन्यस्य +अध्यात्म-चेतसा।
निराशीर् निर्ममो भूत्वा
युध्यस्व विगत-ज्वरः॥3.30॥
(सं) मूलम् ...{Loading}... मयि सर्वाणि कर्माणि संन्यस्याध्यात्मचेतसा।
निराशीर्निर्ममो भूत्वा युध्यस्व विगतज्वरः।।3.30।।
रामानुज-सम्प्रदायः (सं) रामानुजः मूलम् ...{Loading}... ।।3.30।। मयि सर्वेश्वरे सर्वभूतान्तरात्मभूते
सर्वाणि कर्माणि अध्यात्म-चेतसा संन्यस्य
निराशीः निर्ममो विगतज्वरः
युद्धादिकं सर्वं चोदितं कर्म कुरुष्व।
आत्मनि यत् चेतः
तद् अध्यात्म-चेतः -
आत्म-स्वरूप-विषयेण श्रुति-शत-सिद्धेन ज्ञानेन इत्यर्थः।
&amp;gt; अन्तः प्रविष्टः शास्ता जनानां सर्वात्मा॥
&amp;gt; अन्तः प्रविष्टं कर्तारम् एतम् (तै॰ आ॰ 3।11)</description>
    </item>
    
    <item>
      <title>31 ये मे</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/31_ye_me/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/31_ye_me/</guid>
      <description>(सं) विश्वास-प्रस्तुतिः ...{Loading}... ये मे मतम् इदं नित्यम्
अनुतिष्ठन्ति मानवाः।
श्रद्धावन्तो ऽनसूयन्तो
मुच्यन्ते तेऽपि कर्मभिः॥3.31॥
(सं) मूलम् ...{Loading}... ये मे मतमिदं नित्यमनुतिष्ठन्ति मानवाः।
श्रद्धावन्तोऽनसूयन्तो मुच्यन्ते तेऽपि कर्मभिः।।3.31।।
रामानुज-सम्प्रदायः (सं) रामानुजः मूलम् ...{Loading}... ।।3.31।।ये मानवाः आत्मनिष्ठशास्त्राधिकारिणःअयम् एव शास्त्रार्थः इत्येतत् मे मतं निश्चित्य तथा अनुतिष्ठन्ति ये च अननुतिष्ठन्तः अपि अस्मिन् शास्त्रार्थे श्रद्दधाना भवन्ति ये च अश्रद्दधाना अपिएवं शास्त्रार्थो न संभवति इति न अभ्यसूयन्ति अस्मिन् महागुणे शास्त्रार्थे दोषदर्शिनो न भवन्ति इत्यर्थः ते सर्वे बन्धहेतुभिः अनादिकालप्रारब्धैः कर्मभिः मुच्यन्ते। ते अपि कर्मभिः इति अपिशब्दाद् एषां पृथक्करणम्। इदानीम् अननुतिष्ठन्तः अपि अस्मिन् शास्त्रार्थे श्रद्दधाना अनभ्यसूयवः च श्रद्धया च अनसूयया च क्षीणपापा अचिरेण इमम् एव शास्त्रार्थम् अनुष्ठाय मुच्यन्ते इत्यर्थः। भगवदभिमतम् औपनिषद्म् अर्थम् अननुतिष्ठताम् अश्रद्दधानानाम् अभ्यसूयतां च दोषम् आह</description>
    </item>
    
    <item>
      <title>32 ये त्वेतदभ्यसूयन्तो</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/32_ye_tvetadabhyasUy/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/32_ye_tvetadabhyasUy/</guid>
      <description>(सं) विश्वास-प्रस्तुतिः ...{Loading}... ये त्व् एतद् अभ्यसूयन्तो
नानुतिष्ठन्ति मे मतम्।
सर्व-ज्ञान-विमूढांस् तान्
विद्धि नष्टान् अचेतसः॥3.32॥
(सं) मूलम् ...{Loading}... ये त्वेतदभ्यसूयन्तो नानुतिष्ठन्ति मे मतम्।
सर्वज्ञानविमूढांस्तान्विद्धि नष्टानचेतसः।।3.32।।
रामानुज-सम्प्रदायः (सं) रामानुजः मूलम् ...{Loading}... ।।3.32।।ये तु एतत् सर्वम् आत्मवस्तु मच्छरीरतया मदाधारं मच्छेषभूतं मदेकप्रवर्त्त्यम् इति मे मतं न अनुतिष्ठन्ति न एवम् अनुसन्धाय सर्वाणि कर्माणि कुर्वते ये च न श्रद्दधते ये च अभ्यसूयन्तो वर्तन्ते तान् सर्वेषु ज्ञानेषु विशेषेण मूढान् तत एव नष्टान् अचेतसो विद्धि। चेतःकार्यं हि वस्तुयाथात्म्यनिश्चयः तदभावाद् अचेतसः विपरीतज्ञानाः सर्वत्र विमूढाश्च। एवं प्रकृतिसंसर्गिणः तद्गुणोद्रेककृतं कर्तृत्वं तच्च परमपुरुषायत्तम् इति अनुसन्धाय कर्मयोगयोग्येन ज्ञानयोगयोग्येन च कर्मयोगस्य सुशकत्वाद् अप्रमादत्वाद् अन्तर्गतात्मज्ञानतया निरपेक्षत्वाद् इतरस्य दुःशकत्वात् सप्रमादत्वात् शरीरधारणाद्यर्थतया कर्मापेक्षत्वात् कर्मयोग एव कर्तव्यः। व्यपदेश्यस्य तु विशेषतः स एव कर्तव्य इति च उक्तम्। अतः परम् अध्यायशेषेण ज्ञानयोगस्य दुःशकतया सप्रमादता उच्यते</description>
    </item>
    
    <item>
      <title>33 सदृशञ् चेष्टते</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/33_sadRsha~n_cheShTa/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/33_sadRsha~n_cheShTa/</guid>
      <description>(सं) विश्वास-प्रस्तुतिः ...{Loading}... सदृशं चेष्टते स्वस्याः
प्रकृतेर् ज्ञानवानपि।
प्रकृतिं यान्ति भूतानि,
निग्रहः किं करिष्यति॥3.33॥
(सं) मूलम् ...{Loading}... सदृशं चेष्टते स्वस्याः प्रकृतेर्ज्ञानवानपि।
प्रकृतिं यान्ति भूतानि निग्रहः किं करिष्यति।।3.33।।
रामानुज-सम्प्रदायः (सं) रामानुजः मूलम् ...{Loading}... ।।3.33।। प्रकृतिविविक्तम् ईदृशम् आत्मस्वरूपम् तदेव सर्वदानुसन्धेयम् इति च शास्त्राणि प्रतिपादयन्ति इति ज्ञानवान् अपि स्वस्याः प्रकृतेः प्राचीनवासनायाः सदृशं प्राकृतविषयेषु एव चेष्टते कुतः प्रकृतिं यान्ति भूतानि अचित्संसृष्टा जन्तवः अनादिकालप्रवृत्तवासनाम् एव यान्ति तानि वासनानुयायीनि भूतानि शास्त्रकृतो निग्रहः किं करिष्यति। प्रकृत्यनुयायित्वप्रकारम् आह</description>
    </item>
    
    <item>
      <title>34 इन्द्रियस्येन्द्रियस्यार्थे</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/34_indriyasyendriyas/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/34_indriyasyendriyas/</guid>
      <description>(सं) विश्वास-प्रस्तुतिः ...{Loading}... इन्द्रियस्येन्द्रियस्यार्थे
राग-द्वेषौ व्यवस्थितौ।
तयोर् न वशम् आगच्छेत् -
तौ ह्य् अस्य +++(श्रेयोमार्गे)+++ परिपन्थिनौ॥3.34॥
(सं) मूलम् ...{Loading}... इन्द्रियस्येन्द्रियस्यार्थे रागद्वेषौ व्यवस्थितौ।
तयोर्न वशमागच्छेत्तौ ह्यस्य परिपन्थिनौ।।3.34।।
रामानुज-सम्प्रदायः (सं) रामानुजः मूलम् ...{Loading}... ।।3.34।। श्रोत्रदिज्ञानेन्द्रियस्य अर्थे शब्दादौ वागादिकर्मेन्द्रियस्य च अर्थे वचनादौ प्राचीनवासनाजनिततदनुबुभूषारूपो रागः अवर्जनीयो व्यवस्थितः तदनुभवे प्रतिहते च अवर्जनीयो द्वेषो व्यवस्थितः तौ एव ज्ञानयोगाय यतमानं नियमितसर्वेन्द्रियं स्ववशे कृत्वा प्रसह्य स्वकार्येषु नियोजयतः। ततः च अयम् आत्मस्वरूपानुभवविमुखो विनष्टो भवति। तयोः न वशम् आगच्छेत् ज्ञानयोगारम्भेण रागद्वेषवशम् आगम्य न विनश्येत्। तौ रागद्वेषौ हि अस्य दुर्जयौ शत्रू आत्मज्ञानाभ्यासं वारयतः।</description>
    </item>
    
    <item>
      <title>35 श्रेयान्स्वधर्मो विगुणः</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/35_shreyAnsvadharmo_/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/35_shreyAnsvadharmo_/</guid>
      <description>(सं) विश्वास-प्रस्तुतिः ...{Loading}... श्रेयान् स्वधर्मो विगुणः
परधर्मात् स्व्-अनुष्ठितात्।
स्वधर्मे निधनं श्रेयः
पर-धर्मो भयावहः॥3.35॥+++(5)+++
(सं) मूलम् ...{Loading}... श्रेयान्स्वधर्मो विगुणः परधर्मात्स्वनुष्ठितात्।
स्वधर्मे निधनं श्रेयः परधर्मो भयावहः।।3.35।।
रामानुज-सम्प्रदायः (सं) रामानुजः मूलम् ...{Loading}... ।।3.35।। अतः सुशकतया स्वधर्मभूतः कर्मयोगो विगुणः अपि
अप्रमादगर्भः प्रकृति-संसृष्टस्य
दुःशकतया परधर्म-भूतात्
ज्ञानयोगात् सगुणाद् अपि किञ्चित्कालम् अनुष्ठितात्
सप्रमादात् श्रेयान्।
+++(कीदृशो ऽयम् प्रमाद इति चेत्-)+++
स्वेन एव उपादातुं योग्यतया स्वधर्मभूते कर्मयोगे वर्तमानस्य
एकस्मिन् जन्मनि +अ-प्राप्त-फलतया निधनम् अपि श्रेयः
अनन्तराय-हततया अनन्तर-जन्मनि +अपि अव्याकुल-कर्म-योगारम्भ-संभवात्।</description>
    </item>
    
    <item>
      <title>36 अथ केन</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/36_atha_kena/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/36_atha_kena/</guid>
      <description>(सं) विश्वास-प्रस्तुतिः ...{Loading}... +++(अर्जुन उवाच)+++
अथ केन प्रयुक्तो ऽयं
पापं चरति पूरुषः।
अनिच्छन्न् अपि वार्ष्णेय
बलाद् इव नियोजितः॥3.36॥
(सं) मूलम् ...{Loading}... अर्जुन उवाच
अथ केन प्रयुक्तोऽयं पापं चरति पूरुषः।
अनिच्छन्नपि वार्ष्णेय बलादिव नियोजितः।।3.36।।
रामानुज-सम्प्रदायः (सं) रामानुजः मूलम् ...{Loading}... ।।3.36।। अर्जुन उवाच अथ अयं ज्ञानयोगाय प्रवृत्तः पूरुषः स्वयं विषयान् अनुभवितुम् अनिच्छन् अपि केन प्रयुक्तो विषयानुभवरूपं पापं बलात् नियोजित इव चरति।
(सं) रामानुजः वेङ्कटनाथः ...{Loading}... ।।3.36।। ननुसदृशं चेष्टते 3।33 इत्यादिना वासनानुवर्तित्वमुक्तम् वासना च चेतनस्येच्छाद्वारेण प्रवर्तिका एवं च सति ज्ञानयोगमिच्छतस्तद्विरोधितया विषयानुभवमनिच्छतोऽपि कथं वासनाविषयानुभवे प्रवृत्तिहेतुः इति पृच्छति अथ केनेति। अत्रअनिच्छमानोऽपि बलादाताड्येव नियोजितः इतियादवप्रकाशपाठोऽपपाठः। अथशब्दोऽत्र प्रश्नार्थकः कात्स्न्र्यपरो वा। ज्ञानवानपीति ज्ञानवत्त्वेन निर्दिष्टपरामर्शकोऽयंशब्द इत्यभिप्रायेणोक्तंअयं ज्ञानयोगाय प्रवृत्त इति। न ह्ययं वासनयाऽप्यनिच्छापूर्वं प्रवर्तते चेतनत्वादिति पुरुषशब्दस्य भावः। अनिच्छन्तोऽपि वायूदकादिप्रेरिताः प्रवर्तन्ते तद्वदत्रापि केनचित्प्रेरकेण बलवता भवितव्यमिति मत्वोक्तंबलादित्यादि। बलादिव नियोजितः इत्यस्य केनेत्यादिप्रश्नविरुद्धावगतार्थतां परिहर्तुं क्रमभेदेनान्वय उक्तः। वायूदकादिबलान्नियोजितो यथाऽनिच्छिन्नप्याचरति तथाऽयमप्याचरति तत्र केन प्रयुक्त इति प्रश्नार्थः।</description>
    </item>
    
    <item>
      <title>37 श्री भगवानुवाच</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/37_shrI_bhagavAnuvAc/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/37_shrI_bhagavAnuvAc/</guid>
      <description>(सं) विश्वास-प्रस्तुतिः ...{Loading}... +++(श्री भगवानुवाच)+++
काम एष क्रोध एष
रजो-गुण-समुद्भवः।
महाशनो महापाप्मा
विद्ध्य् एनम् इह वैरिणम्॥3.37॥
(सं) मूलम् ...{Loading}... श्री भगवानुवाच
काम एष क्रोध एष रजोगुणसमुद्भवः।
महाशनो महापाप्मा विद्ध्येनमिह वैरिणम्।।3.37।।
रामानुज-सम्प्रदायः (सं) रामानुजः मूलम् ...{Loading}... ।।3.37।। श्रीभगवानुवाच अस्य उद्भवाभिभवरूपेण वर्तमानगुणमयप्रकृतिसंसृष्टस्य प्रारब्धज्ञानयोगस्य रजोगुणसमुद्भवः प्राचीनवासनाजनितः शब्दादिविषयः अयं कामो महाशनः शत्रुः सर्वविषयेषु एनम् आकर्षति। एष एव प्रतिहतगतिः प्रतिहननहेतुभूतचेतनान् प्रति क्रोधरूपेण परिणतो महापाप्मा परहिंसादिषु प्रवर्तयति एनं रजोगुणसमुद्भवं सहजं ज्ञानयोगविरोधिनं वैरिणं विद्धि।
(सं) रामानुजः वेङ्कटनाथः .</description>
    </item>
    
    <item>
      <title>38 धूमेनाव्रियते</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/38_dhUmenAvriyate/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/38_dhUmenAvriyate/</guid>
      <description>(सं) विश्वास-प्रस्तुतिः ...{Loading}... धूमेनाव्रियते वह्निर्
यथा ऽऽदर्शो मलेन च।
यथोल्बेनावृतो गर्भस्
तथा तेनेदम् आवृतम्॥3.38॥+++(5)+++
(सं) मूलम् ...{Loading}... धूमेनाव्रियते वह्निर्यथाऽऽदर्शो मलेन च।
यथोल्बेनावृतो गर्भस्तथा तेनेदमावृतम्।।3.38।।
रामानुज-सम्प्रदायः (सं) रामानुजः मूलम् ...{Loading}... ।।3.38।।यथा धूमेन वह्निः आव्रियते यथा च आदर्शो मलेन यथा च उल्बेन आवृतो गर्भः तथा तेन कामेन इदं जन्तुजातम् आवृतम्। आवरणप्रकारम् आह
(सं) रामानुजः वेङ्कटनाथः ...{Loading}... ।।3.38।। वैरित्वप्रकार उच्यते धूमेनेति। तत्र यथेत्यन्तमेकं वाक्यम्। आदर्शो मलेन च इत्यत्र चकाराद्यथाशब्दोऽनुषक्त इति व्यञ्जनाययथा धूमेनेत्युक्तम्। पूर्वस्मिन् श्लोके क्रोधस्यापि कामावस्थान्तरत्वव्यपदेशादुत्तरत्र चकामरूपेणकामरूपम् 3।43 इति तस्यैवानुवृत्तेरत्रापि तच्छब्देन काम एव परामृश्यत इति व्यञ्जनायतेन कामेनेत्युक्तम्। इदमिति सामान्यनिर्देशेऽप्यचिद्ग्रहणासम्भवात्सर्वक्षेत्रज्ञग्रहणौचित्यादिदंशब्दस्य वक्ष्यमाणपरत्वादपि लोकप्रतीतिपरत्वस्वारस्याच्चयया क्षेत्रज्ञशक्तिः सा वेष्टिता इत्यादिवत् क्षेत्रज्ञानामावरणमिहोच्यत इत्यभिप्रायेणोक्तंइदं जन्तुजातमिति। जन्तुशब्देन शरीरित्वस्य विवक्षितत्वादावरणार्हत्वं दर्शितम्। नपुंसकनिर्देशस्य सामान्यविषयत्वेप्रदर्शनाय जातशब्दः। अनादिवासनानुबन्धित्वेन सहजत्वं निवृत्तस्यापि पुनः पुनरुपाधिवशादागमं स्वेच्छया निवर्तयितुमशक्यत्वं च दर्शयितुं दृष्टान्तत्रयोपादानम्।</description>
    </item>
    
    <item>
      <title>39 आवृतञ् ज्ञानमेतेन</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/39_AvRta~n_jnAnamete/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/39_AvRta~n_jnAnamete/</guid>
      <description>(सं) विश्वास-प्रस्तुतिः ...{Loading}... आवृतं ज्ञानम् एतेन
ज्ञानिनो नित्य-वैरिणा।
काम-रूपेण कौन्तेय
दुष्पूरेणानलेन च॥3.39॥
(सं) मूलम् ...{Loading}... आवृतं ज्ञानमेतेन ज्ञानिनो नित्यवैरिणा।
कामरूपेण कौन्तेय दुष्पूरेणानलेन च।।3.39।।
रामानुज-सम्प्रदायः (सं) रामानुजः मूलम् ...{Loading}... ।।3.39।। अस्य जन्तोः ज्ञानिनो ज्ञानस्वभावस्य आत्मविषयं ज्ञानम् एतेन कामकारेण विषयव्यामोहजननेन नित्यवैरिणा आवृतं दुष्पूरेण पूर्त्यनर्हविषयेण अनलेन च पर्याप्तिरहितेन। कैः उपकरणैः अयं काम आत्मानम् अधितिष्ठति इति अत्र आह
(सं) रामानुजः वेङ्कटनाथः ...{Loading}... ।।3.39।। आवृतं ज्ञानम् इत्यादेः पौनरुक्त्यव्युदासायाह आवरणप्रकारमाहेति। अत्रतेनेदमावृतम् 3।38 इत्युक्ते किं तदावृतमित्याकाङ्क्षाया अपि कथमाकाङ्क्षा युक्तेति भावः। अत्र ज्ञानिशब्दो न तावन्निष्पन्नज्ञानविषयः तदवस्थस्य कामावृतज्ञानत्वाभावात्। ततश्चानिष्पन्नज्ञानसर्वक्षेत्रज्ञपरत्वमेवोचितमित्यभिप्रायेण अस्य जन्तोर्ज्ञानिन इत्युक्तम्। ज्ञानिनः इत्यत्र प्रत्ययस्य श्रुतिसिद्धस्वाभाविकसम्बन्धपरत्वप्रदर्शनायावरणस्यौपाधिकत्वद्योतनाय च ज्ञानस्वभावस्येत्युक्तम्। क्षेत्रज्ञस्यापि कर्मफलभोक्तुः शब्दादिविषयज्ञानावरणाभावात् आत्मविषयं ज्ञानमित्युक्तम्। कामरूपशब्दस्य स्वेच्छागृहीतरूपत्वे प्रसिद्धेस्तद्भ्रमव्युदासायोक्तंकामाकारेणेति। कामस्वभावादर्थान्तरादाक्षिप्तमात्मविषयज्ञानावरणप्रकारं व्यञ्जयति विषयव्यामोहजननेनेति। नित्यवैरिणा आत्मसाक्षात्कारोत्तरावधिनाऽनादिवैरिणेत्यर्थः। नित्यसंसारिसद्भावपक्षे चास्य केषुचिदात्मसु नित्यवैरित्वं सिद्धम्। योग्यैर्लब्धैरलम्भावराहित्यमनलशब्दार्थः। तृष्णाखनिरगाधेयं दुष्पूरा केन पूर्यते। या महद्भिरपि क्षिप्तैः पूरणैरेव खन्यते इत्युक्तप्रकारेणायोग्येषु दुर्लभेषु प्रवृत्तिहेतुत्वं दुष्पूरशब्दविवक्षितमित्यभिप्रायेणोक्तंदुष्पूरेण पूर्त्यनर्हविषयेण अनलेन च पर्याप्तिरहितेनेति। यद्वाऽनलशब्दोऽग्निपर्यायः कामे गौणः नह्यग्नेर्विषयविभागः पर्याप्तिर्वा स्यात् तद्वदिति भावः।</description>
    </item>
    
    <item>
      <title>40 इन्द्रियाणि मनो</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/40_indriyANi_mano/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/40_indriyANi_mano/</guid>
      <description>(सं) विश्वास-प्रस्तुतिः ...{Loading}... इन्द्रियाणि मनो बुद्धिर्
अस्याधिष्ठानम् उच्यते।
एतैर् विमोहयत्य् एष
ज्ञानम् आवृत्य देहिनम्॥3.40॥
(सं) मूलम् ...{Loading}... इन्द्रियाणि मनो बुद्धिरस्याधिष्ठानमुच्यते।
एतैर्विमोहयत्येष ज्ञानमावृत्य देहिनम्।।3.40।।
रामानुज-सम्प्रदायः (सं) रामानुजः मूलम् ...{Loading}... ।।3.40।। अधितिष्ठति एभिः अयं कामः आत्मानम् इति इन्द्रियाणि मनो बुद्धिः अस्य अधिष्ठानम्। एतैः इन्द्रियमनोबुद्धिभिः कामाधिष्ठानभूतैः विषयप्रवणैः देहिनं प्रकृतिसंसृष्टं ज्ञानम् आवृत्य विमोहयति विविधं मोहयति आत्मज्ञानविमुखं विषयानुभवपरं करोति इत्यर्थः।
(सं) रामानुजः वेङ्कटनाथः ...{Loading}... ।।3.40।। एवमावरणप्रकार उक्तः अथावरणोपकरणान्यनन्तरं नियन्तव्यत्वोपदेशायोच्यन्त इत्यभिप्रायेणाह कैरिति। आत्मानमधितिष्ठति स्वतन्त्रमात्मानमाक्रम्य परतन्त्रं करोतीत्यर्थः। इन्द्रियशब्दोऽत्र गोबलीवर्दन्यायाद्बाह्येन्द्रियपरः। बुद्धिरत्रापुरुषार्थेषु पुरुषार्थत्वाध्यवसायः। प्रकृतानुपयुक्ताधिकरणादिव्युदासाय करणव्युत्पत्तिं दर्शयति अधितिष्ठत्येभिरिति। एतैर्विमोहयतीति ह्युच्यत इति भावः। अधिष्ठानक्रियाकरणभूतानामिन्द्रियादीनां अवान्तरव्यापारप्रदर्शनायविषयप्रवणैरित्युक्तम्। प्रकृतिसंसृष्टमिति देहिशब्देनेन्द्रियादेरवर्जनीयत्वं गुणवश्यत्वं च सूच्यत इति भावः। विशब्दःअनात्मन्यात्मबुद्धिर्या अस्वे स्वमिति या मतिः वि.</description>
    </item>
    
    <item>
      <title>41 तस्मात्त्वमिन्द्रियाण्यादौ</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/41_tasmAttvamindriyA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/41_tasmAttvamindriyA/</guid>
      <description>(सं) विश्वास-प्रस्तुतिः ...{Loading}... तस्मात् त्वम् इन्द्रियाण्य् आदौ
नियम्य भरतर्षभ।
पाप्मानं प्रजहि ह्य् एनं
ज्ञान-विज्ञान-नाशनम्॥3.41॥
(सं) मूलम् ...{Loading}... तस्मात्त्वमिन्द्रियाण्यादौ नियम्य भरतर्षभ।
पाप्मानं प्रजहि ह्येनं ज्ञानविज्ञाननाशनम्।।3.41।।
रामानुज-सम्प्रदायः (सं) रामानुजः मूलम् ...{Loading}... ।।3.41।। यस्मात् सर्वेन्द्रियव्यापारोपरतिरूपे ज्ञानयोगे प्रवृत्तस्य अयं कामरूपः शत्रुः विषयाभिमुख्यकरणेन आत्मनि वैमुख्यं करोति तस्मात् प्रकृतिसंसृष्टतया इन्द्रियव्यापारप्रवृणः त्वम् आदौ मोक्षोपायारम्भसमये एव इन्द्रियव्यापाररूपे कर्मयोगे इन्द्रियाणि नियम्य एनं ज्ञानविज्ञाननाशनम् आत्मस्वरूपविषयस्य ज्ञानस्य तद्विवेकविषयस्य च नाशनं पाप्मानं कामरूपं वैरिणं प्रजहि नाशय। ज्ञानविरोधिषु प्रधानम् आह
(सं) रामानुजः वेङ्कटनाथः .</description>
    </item>
    
    <item>
      <title>42 इन्द्रियाणि</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/42_indriyANi/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/42_indriyANi/</guid>
      <description>(सं) विश्वास-प्रस्तुतिः ...{Loading}... इन्द्रियाणि पराण्य् आहुर्
इन्द्रियेभ्यः परं मनः।
मनसस्तु परा बुद्धिर्
यो बुद्धेः परतस् तु सः॥3.42॥
(सं) मूलम् ...{Loading}... इन्द्रियाणि पराण्याहुरिन्द्रियेभ्यः परं मनः।
मनसस्तु परा बुद्धिर्यो बुद्धेः परतस्तु सः।।3.42।।
रामानुज-सम्प्रदायः (सं) रामानुजः मूलम् ...{Loading}... ।।3.42।। ज्ञानविरोधे प्रधानानि इन्द्रियाणि आहुः यत इन्द्रियेषु विषयव्यापृतेषु आत्मनि ज्ञानं न प्रवर्तते इन्द्रियेभ्यः परं मनः इन्द्रियेषु उपरतेषु अपि मनसि विषयप्रवणे आत्मज्ञानं न संभवति। मनसः तु परा बुद्धिः मनसि विषयान्तरविमुखे अपि विपरीताध्यवसायप्रवृत्तायां बुद्धौ न आत्मज्ञानं प्रवर्तते। सर्वेषु बुद्धिपर्यन्तेषु उपरतेषु अपि इच्छापर्यायः कामो रजःसमुद्भवो वर्तते चेत् स एव एतानि इन्द्रियादीनि अपि स्वविषयेषु वर्तयित्वा आत्मज्ञानं निरुणद्धि तदिदम् उच्यते यो बुद्धेः परतः तु सः इति बुद्धेः अपि यः परः स काम इत्यर्थः।</description>
    </item>
    
    <item>
      <title>43 एवम् बुद्धेः</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/43_evam_buddheH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/03_karma-yogaH/43_evam_buddheH/</guid>
      <description>(सं) विश्वास-प्रस्तुतिः ...{Loading}... एवं बुद्धेः परं बुद्ध्वा
संस्तभ्यात्मानम् आत्मना।
जहि शत्रुं महाबाहो
काम-रूपं दुरासदम्॥3.43॥
(सं) मूलम् ...{Loading}... एवं बुद्धेः परं बुद्ध्वा संस्तभ्यात्मानमात्मना।
जहि शत्रुं महाबाहो कामरूपं दुरासदम्।।3.43।।
रामानुज-सम्प्रदायः (सं) रामानुजः मूलम् ...{Loading}... ।।3.43।।एवं बुद्धेः अपि परं कामं ज्ञानविरोधिनं वैरिणं बुद्ध्वा आत्मानं मनः आत्मना बुद्ध्या कर्मयोगे अवस्थाप्य एनं कामरूपं दुरासदं शत्रुं जहि नाशय इति।
(सं) रामानुजः वेङ्कटनाथः ...{Loading}... 3.43 इति व्यक्तः। पादद्वयस्थितस्यबुद्ध्वा इत्यादिक्रियाद्वयस्य कर्मद्वयं च भिन्नमेव स्वरसप्रतीतम्। अतस्तत्र द्वितीयान्तात्मशब्दो नियन्तव्यतया निर्दिष्टमनोविषयः। तृतीयान्तस्तु मनोनियमनकरणभूताध्यवसायविषयः। आहुः इति निर्देशस्तु नावश्यमुपनिषदभिप्रायेणइन्द्रियाणां हि चरतां तु सर्वेषां यद्येकं क्षरतीन्द्रियम्। तेनास्य क्षरति प्रज्ञा दृतेः पादादिवोदकम् मनुः2।99 इत्याद्यनुसारेण मन्वादय आहुरित्यपि विवक्षोपपत्तेः। तस्मात्यो बुद्धेः परतस्तु सः इति काम एव निर्दिश्यते। तदेतदखिलमभिप्रेत्योक्तंतदिदमुच्यत इत्यारभ्यस काम इत्यर्थ इत्यन्तम्। ।।3.</description>
    </item>
    
  </channel>
</rss>
