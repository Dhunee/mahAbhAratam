<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०९ राज-विद्या-राज-गुह्य् on महाभारते विश्वासटिप्पन्यः</title>
    <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/</link>
    <description>Recent content in &#43;०९ राज-विद्या-राज-गुह्य् on महाभारते विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/index.xml" rel="self" type="application/rss+xml" />
    <item>
      <title>01 श्री भगवानुवाच</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/01_shrI_bhagavAnuvAc/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/01_shrI_bhagavAnuvAc/</guid>
      <description>(सं) विश्वास-प्रस्तुतिः ...{Loading}... +++(श्री भगवानुवाच)+++
इदं तु ते गुह्यतमं
प्रवक्ष्याम्य् अनसूयवे।
ज्ञानं विज्ञान-सहितं
यज् ज्ञात्वा मोक्ष्यसे ऽशुभात्॥9.1॥
(सं) मूलम् ...{Loading}... श्री भगवानुवाच
इदं तु ते गुह्यतमं प्रवक्ष्याम्यनसूयवे।
ज्ञानं विज्ञानसहितं यज्ज्ञात्वा मोक्ष्यसेऽशुभात्।।9.1।।
रामानुज-सम्प्रदायः (सं) रामानुजः मूलम् ...{Loading}... उपासकभेदनिबन्धना विशेषाः प्रतिपादिताः । इदानीम् उपास्यस्य परमपुरुषस्य माहात्म्यम्, ज्ञानिनां विशेषं च विशोध्य भक्तिरूपस्योपासनस्य स्वरूपम् उच्यते ।
।।9.1।। श्री भगवानुवाच &amp;ndash; इदं तु ते गुह्यतमं भक्तिरूपम् उपासनाख्यं ज्ञानं विज्ञानसहितम् उपासनगतिविशेषज्ञानसहितम् अनसूयवे ते प्रवक्ष्यामि। मद्विषयं सकलेतरविसजातीयम् अपरिमितप्रकारं माहात्म्यं श्रुत्वा एवम् एव संभवति इति मन्वानाय ते प्रवक्ष्यामि इत्यर्थः। यद् ज्ञानम् अनुष्ठानपर्यन्तं ज्ञात्वा मत्प्राप्तिविरोधिनः सर्वस्माद् अशुभात् मोक्ष्यसे।</description>
    </item>
    
    <item>
      <title>02 राजविद्या राजगुह्यम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/02_rAjavidyA_rAjaguh/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/02_rAjavidyA_rAjaguh/</guid>
      <description>(सं) विश्वास-प्रस्तुतिः ...{Loading}... राज-विद्या राज-गुह्यं
पवित्रम् इदम् उत्तमम्।
प्रत्यक्षावगमं धर्म्यं
सुसुखं कर्तुम् अव्ययम्॥9.2॥
(सं) मूलम् ...{Loading}... राजविद्या राजगुह्यं पवित्रमिदमुत्तमम्।
प्रत्यक्षावगमं धर्म्यं सुसुखं कर्तुमव्ययम्।।9.2।।
रामानुज-सम्प्रदायः (सं) रामानुजः मूलम् ...{Loading}... ।।9.2।।राजविद्या विद्यानां राजा राजगुह्यं गुह्यानां राजा राज्ञां विद्येति वा राजविद्या; राजानो हि विस्तीर्णागाधमनसः; महामनसाम् इयं विद्या इत्यर्थः। महामनस एव गोपनीयगोपनकुशला इति तेषाम् एव गुह्यम् इदम्। उत्तमम् पवित्रं मत्प्राप्तिविरोध्यशेषकल्मषापहं प्रत्यक्षावगमम्; अवगम्यते इति अवगमो विषयः; प्रत्यक्षभूतः अवगमो विषयो यस्य ज्ञानस्य तत् प्रत्यक्षावगमम्; भक्तिरूपेण उपासनेन उपास्यमानः अहं तदानीम् एव उपासितुः प्रत्यक्षताम् उपागतो भवामि इत्यर्थः। अथापि धर्म्यं धर्माद् अनपेतं धर्मत्वं हि निःश्रेयससाधनत्वम् स्वरूपेण एव अत्यर्थप्रियत्वेन तदानीम् एव मद्दर्शनापादनतया च स्वयं निःश्रेयसरूपम् अपि निरतिशयनिःश्रेयसरूपात्यन्तिकमत्प्राप्तिसाधनम् इत्यर्थः। अत एव सुसुखं कर्तुं सुसुखोपादानम्; अत्यर्थप्रियत्वेन उपादेयम् अव्ययम् अक्षयं मत्प्राप्तिं साधयित्वा अपि स्वयं न क्षीयते। एवंरूपम् उपासनं कुर्वतो मत्प्रदाने कृते अपि न किञ्चित् कृतं मया अस्य इति मे प्रतिभाति इत्यर्थः।</description>
    </item>
    
    <item>
      <title>03 अश्रद्दधानाः पुरुषा</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/03_ashraddadhAnAH_pu/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/03_ashraddadhAnAH_pu/</guid>
      <description>(सं) विश्वास-प्रस्तुतिः ...{Loading}... अ-श्रद्-दधानाः पुरुषा
धर्मस्यास्य परन्तप।
अप्राप्य मां निवर्तन्ते
मृत्यु-संसार-वर्त्मनि॥9.3॥
(सं) मूलम् ...{Loading}... अश्रद्दधानाः पुरुषा धर्मस्यास्य परन्तप।
अप्राप्य मां निवर्तन्ते मृत्युसंसारवर्त्मनि।।9.3।।
रामानुज-सम्प्रदायः (सं) रामानुजः मूलम् ...{Loading}... ।।9.3।।अस्य उपासनाख्यस्य धर्मस्य निरतिशयप्रियमद्विषयतया स्वयं निरतिशयप्रियरूपस्य परमनिःश्रेयसस्वरूपमत्प्राप्तिसाधनस्य अव्ययस्य उपादानयोग्यदशां प्राप्य अश्रद्दधानाः विश्वासपूर्वकत्वारारहिताः पुरुषाः माम् अप्राप्य मृत्युरूपे संसारवर्त्मनि नितरां वर्तन्ते। अहो महद् इदम् आश्चर्यम् इत्यर्थः। श्रृणु तावत् प्राप्यभूतस्य मम अचिन्त्यमहिमानम् &amp;ndash;
(सं) रामानुजः वेङ्कटनाथः ...{Loading}... ।।9.3।। उक्तप्रकारश्रद्धेयज्ञानानुष्ठानाभावे मोक्षो न सिद्ध्यतीति दर्शयन् स्वरूपतः फलतश्च निरतिशयसुखरूपस्य सर्वैरनुष्ठानाभावे हेतुं च वदन् नान्यः पन्था विद्यतेऽयनाय [यजुस्सं.</description>
    </item>
    
    <item>
      <title>04 मया ततमिदम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/04_mayA_tatamidam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/04_mayA_tatamidam/</guid>
      <description>(सं) विश्वास-प्रस्तुतिः ...{Loading}... +++(देवग्रामेन)+++ मया ततम् इदं सर्वं
जगद् अव्यक्त-मूर्तिना +++(चेतसा)+++।
मत्स्थानि सर्व-भूतानि
न चाहं तेष्व् अवस्थितः॥9.4॥
(सं) मूलम् ...{Loading}... मया ततमिदं सर्वं जगदव्यक्तमूर्तिना।
मत्स्थानि सर्वभूतानि न चाहं तेष्ववस्थितः।।9.4।।
रामानुज-सम्प्रदायः (सं) रामानुजः मूलम् ...{Loading}... ।।9.4।।इदं चेतनाचेतनात्मकं कृत्स्नं जगद् अव्यक्तमूर्तिना अप्रकाशितस्वरूपेण मया अन्तर्यामिणा ततम्। अस्य जगतो धारणार्थं नियमनार्थम् च शेषित्वेन व्याप्तम् इत्यर्थः। यथा अन्तर्यामिब्राह्मणेयः पृथिव्यां तिष्ठन् ৷৷. यं पृथिवी न वेद (बृ उ॰ 3।7।3)यं आत्मनि तिष्ठन् ৷৷. यमात्मा न वेद (श॰ प॰ ब्रा॰ 14।6।5।5।30) इति चेतनाचेतनवस्तुजातैः अदृष्टेन अन्तर्यामिणा तत्र तत्र व्याप्तिः उक्ता।</description>
    </item>
    
    <item>
      <title>05 न च</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/05_na_cha/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/05_na_cha/</guid>
      <description>(सं) विश्वास-प्रस्तुतिः ...{Loading}... न च मत्-स्थानि भूतानि
पश्य मे योगम् ऐश्वरम्।
भूत-भृन् न च भूत-स्थो
ममात्मा भूत-भावनः॥9.5॥
(सं) मूलम् ...{Loading}... न च मत्स्थानि भूतानि पश्य मे योगमैश्वरम्।
भूतभृन्न च भूतस्थो ममात्मा भूतभावनः।।9.5।।
रामानुज-सम्प्रदायः (सं) रामानुजः मूलम् ...{Loading}... ।।9.5।।न च मत्स्थानि भूतानि न घटादीनां जलादेः इव मम धारकत्वम्; कथम् मत्संकल्पेन।पश्य मम ऐश्वरं योगम् अन्यत्र कुत्रचिद् असंभवनीयं मदसाधारणम् आश्चर्यं योगं पश्य। कः असौ योगः भूतभृन्न च भूतस्थो ममात्मा भूतभावनः। सर्वेषां भूतानां भर्ता अहं न च तैः कश्चिद् अपि मम उपकारः। मम आत्मा एव भूतभावनः; मम मनोमयः संकल्प एव भूतानां भावयिता धारयिता नियन्ता च। सर्वस्य अस्य स्वसंकल्पायत्तस्थितिप्रवृत्तित्वे निदर्शनम् आह &amp;ndash;</description>
    </item>
    
    <item>
      <title>06 यथाऽऽकाशस्थितो नित्यम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/06_yathA-.akAshasthi/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/06_yathA-.akAshasthi/</guid>
      <description>(सं) विश्वास-प्रस्तुतिः ...{Loading}... यथाऽऽकाश-स्थितो नित्यं
वायुः सर्वत्रगो महान्।
तथा सर्वाणि भूतानि
मत्-स्थानीत्य् उपधारय॥9.6॥
(सं) मूलम् ...{Loading}... यथाऽऽकाशस्थितो नित्यं वायुः सर्वत्रगो महान्।
तथा सर्वाणि भूतानि मत्स्थानीत्युपधारय।।9.6।।
रामानुज-सम्प्रदायः (सं) रामानुजः मूलम् ...{Loading}... ।।9.6।।यथा आकाशे अनालम्बने महान् वायुः स्थितः सर्वत्र गच्छति। स तु वायुः निरालम्बनो मदायत्तस्थितिः इति अवश्याभ्युपगमनीयो मया एव धृत इति विज्ञायते तथा एव सर्वाणि भूतानि तैः अदृष्टे मयि स्थितानि मया एव धृतानि **इति उपधारय।
यथा आहुः वेदविदःमेघोदयः सागरसन्निवृत्तिरिन्दोर्विभागः स्फुरितानि वायोः। विद्युद्विभङ्गो गतिरुष्णरश्मेर्विष्णोर्विचित्राः प्रभवन्ति मायाः।। इति विष्णोः अनन्यसाधारणानि महाश्चर्याणि इत्यर्थः। श्रुतिः अपि &amp;ndash; एतस्य वा अक्षरस्य प्रशासने गार्गि सूर्याचन्द्रमसौ विधृतौ तिष्ठतः (बृ॰ उ॰ 3।8।9)भीषास्माद्वातः पवते भीषोदेति सूर्यः। भीषास्मादग्निश्चेन्द्रश्च मृत्युर्धावति पञ्चमः (तै॰ उ॰ 2।8।1) इत्यादिका। सकलेतरनिरपेक्षस्य भगवतः संकल्पात् सर्वेषां स्थितिः प्रवृत्तिः च उक्ताः तथा तत्संकल्पाद् एव सर्वेषाम् उत्पत्तिप्रलयौ अपि; इति आह &amp;ndash;**</description>
    </item>
    
    <item>
      <title>07 सर्वभूतानि कौन्तेय</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/07_sarvabhUtAni_kaun/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/07_sarvabhUtAni_kaun/</guid>
      <description>(सं) विश्वास-प्रस्तुतिः ...{Loading}... सर्व-भूतानि कौन्तेय
प्रकृतिं यान्ति मामिकाम्।
कल्प-क्षये पुनस् तानि
कल्पादौ विसृजाम्य्** अहम्॥9.7॥
(सं) मूलम् ...{Loading}... सर्वभूतानि कौन्तेय प्रकृतिं यान्ति मामिकाम्।
कल्पक्षये पुनस्तानि कल्पादौ विसृजाम्यहम्।।9.7।।
रामानुज-सम्प्रदायः (सं) रामानुजः मूलम् ...{Loading}... ।।9.7।। स्थावरजङ्गमात्मकानि सर्वाणि भूतानि मामिकां मच्छरीरभूतां प्रकृतिं तमःशब्दवाच्यां नामरूपविभागानर्हां कल्पक्षये चतुर्मुखावसानसमये मत्संकल्पाद् यान्ति। तानि एव भूतानि कल्पादौ पुनः विसृजामि अहम्। यथा आह मनुः &amp;ndash; आसीदिदं तमोभूतम् (मनु॰ 1।5)सोऽभिध्याय शरीरात् स्वात् (मनु॰ 1।8) इति श्रुतिरपि &amp;ndash; यस्याव्यक्तं शरीरम् (सु॰ उ॰ 7) इत्यादिकाअव्यक्तमक्षरे लीयते अक्षरं तमसि लीयते; तमः परे देवे एकीभवति (सु॰ उ॰ 2)तम आसीत्तमसा गूढमग्रेऽप्रकेतम् (ऋ॰ सं॰ 8।7।17।3) इति च।</description>
    </item>
    
    <item>
      <title>08 प्रकृतिं स्वामवष्टभ्य</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/08_prakRtiM_svAmavaS/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/08_prakRtiM_svAmavaS/</guid>
      <description>(सं) विश्वास-प्रस्तुतिः ...{Loading}... प्रकृतिं स्वाम् अवष्टभ्य
विसृजामि पुनः पुनः।
भूत-ग्रामम् इमं कृत्स्नम्
अवशं प्रकृतेर् वशात्॥9.8॥
(सं) मूलम् ...{Loading}... प्रकृतिं स्वामवष्टभ्य विसृजामि पुनः पुनः।
भूतग्राममिमं कृत्स्नमवशं प्रकृतेर्वशात्।।9.8।।
रामानुज-सम्प्रदायः (सं) रामानुजः मूलम् ...{Loading}... ।।9.8।। स्वकीयां विचित्रपरिणामिनीं प्रकृतिम् अवष्टभ्य अष्टधा परिणमय्य इमं चतुर्विधं देवतिर्यङ्मनुष्यस्थावरात्मकं भूतग्रामं मदीयाया मोहिन्याः गुणमय्याः प्रकृतेः वशात् अवशं पुनः पुनः काले काले विसृजामि। एवं तर्हि विषमसृष्ट्यादीनि कर्माणि नैर्घृण्याद्यापादनेन भगवन्तं बध्नन्ति इति; अत्र आह &amp;ndash;
(सं) रामानुजः वेङ्कटनाथः ...{Loading}... ।।9.8।। विसृजामि इत्युक्तायाः समष्टिव्यष्टिरूपायाः सृष्टेः प्रकारः प्रदर्श्यते &amp;ndash; प्रकृतिं स्वाम् इति श्लोकेन। विकारजननीमज्ञामष्टरूपामजां ध्रुवाम्। ध्यायतेऽध्यासिता तेन तन्यते प्रेर्यते पुनः।। सूयते पुरुषार्थं च तेनैवाधिष्ठितं जगत्। गौरनाद्यन्तवती सा जनित्री भूतभाविनी [मन्त्रिको.</description>
    </item>
    
    <item>
      <title>09 न च</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/09_na_cha/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/09_na_cha/</guid>
      <description>(सं) विश्वास-प्रस्तुतिः ...{Loading}... न च मां तानि कर्माणि
निबध्नन्ति धनञ्जय।
उदासीनवद् आसीनम्
असक्तं तेषु कर्मसु॥9.9॥
(सं) मूलम् ...{Loading}... न च मां तानि कर्माणि निबध्नन्ति धनञ्जय।
उदासीनवदासीनमसक्तं तेषु कर्मसु।।9.9।।
रामानुज-सम्प्रदायः (सं) रामानुजः मूलम् ...{Loading}... ।।9.9।।न च तानि विषमसृष्ट्यादीनि कर्माणि मां निबध्नन्ति मयि नैर्घृण्यादिकं न आपादयन्ति; यतः क्षेत्रज्ञानां पूर्वकृत्यानि एव कर्माणि देवादिविषमभावहेतवः अहं तु तत्र वैषम्ये असक्तः तत्र उदासीनवद् आसीनः। यथा आह सूत्रकारः &amp;ndash; वैषम्यनैर्घृण्ये न सापेक्षत्वात् (ब्र॰ सू॰ 2।1।34) न कर्माविभागादिति चेन्नानादित्वात् (ब्र॰ सू॰ 2।1।35) इति।</description>
    </item>
    
    <item>
      <title>10 मयाऽध्यक्षेण प्रकृतिः</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/10_mayA-dhyaxeNa_pra/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/10_mayA-dhyaxeNa_pra/</guid>
      <description>(सं) विश्वास-प्रस्तुतिः ...{Loading}... मयाऽध्यक्षेण प्रकृतिः
सूयते सचराचरम्।
हेतुनाऽनेन कौन्तेय
जगद्-विपरिवर्तते॥9.10॥
(सं) मूलम् ...{Loading}... मयाऽध्यक्षेण प्रकृतिः सूयते सचराचरम्।
हेतुनाऽनेन कौन्तेय जगद्विपरिवर्तते।।9.10।।
रामानुज-सम्प्रदायः (सं) रामानुजः मूलम् ...{Loading}... ।।9.10।। तस्मात् क्षेत्रज्ञकर्मानुगुणं मदीया प्रकृतिः सत्यसंकल्पेन मया अध्यक्षेण ईक्षिता सचराचरं जगत् सूयते; अनेन क्षेत्रज्ञकर्मानुगुणमदीक्षणेन हेतुना जगद् विपरिवर्तते इति मत्स्वाम्यं सत्यसंकल्पत्वं नैर्घृण्यादिदोषरहितत्वम् इत्येवमादिकं मम वसुदेवसूनोः ऐश्वरं योगं पश्य। यथा श्रुतिः &amp;ndash; अस्मान्मायी सृजते विश्वमेतत्तस्मिंश्वान्यो मायया संनिरूद्धः।। मायां तु प्रकृतिं विद्यात् मायिनं तु महेश्वरम् (श्वेता॰ 4।910) इति।</description>
    </item>
    
    <item>
      <title>11 अवजानन्ति माम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/11_avajAnanti_mAm/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/11_avajAnanti_mAm/</guid>
      <description>(सं) विश्वास-प्रस्तुतिः ...{Loading}... अवजानन्ति मां मूढा
मानुषीं तनुम् आश्रितम्।
परं भावम् अजानन्तो
मम भूतमहेश्वरम्॥9.11॥
(सं) मूलम् ...{Loading}... अवजानन्ति मां मूढा मानुषीं तनुमाश्रितम्।
परं भावमजानन्तो मम भूतमहेश्वरम्।।9.11।।
रामानुज-सम्प्रदायः (सं) रामानुजः मूलम् ...{Loading}... ।।9.11।। एवं मां भूतमहेश्वरं सर्वज्ञं सत्यसंकल्पं निखिलजगदेककारणं परमकारुणिकतया सर्वसमाश्रयणीयत्वाय मानुषीं तनुम् आश्रितं स्वकृतैः पापकर्मभिः मूढा अवजानन्ति &amp;ndash; प्राकृतमनुष्यसमं मन्यन्ते।भूतमहेश्वरस्य मम अपारकारुण्यौदार्यसौशील्यवात्सल्यादिनिबन्धनं मनुष्यत्वसमाश्रयणलक्षणम् इमं परं भावम् अजानन्तो मनुष्यत्वसमाश्रयणमात्रेण माम् इतरसजातीयं मत्वा तिरस्कुर्वन्ति इत्यर्थः।
(सं) रामानुजः वेङ्कटनाथः ...{Loading}... ।।9.11।। महात्मनां विशेषं वक्तुं मूढानां स्वभाव उच्यतेअवजानन्ति इति श्लोकद्वयेन। प्रकृतसङ्गत्यर्थमेवंशब्दः। भूतमहेश्वरम् इत्यस्य भावविशेषणत्वायोगाव्यवहितेनापिमाम् इत्यनेनान्वयः। भूतमहेश्वरादिशब्देनाभिप्रेतप्रदर्शनंसर्वज्ञमित्यादि। मानुषीं मनुष्यसम्बन्धिनीम् मनुष्यसजातीयसन्निवेशवतीमित्यर्थः। यथा हिरण्मयमृण्मयघटयोर्द्रव्यवैजात्येऽपि संस्थानसाम्यं; तद्वदत्रापि। इदं च मत्स्यादितन्वाश्रयणस्याप्युपलक्षणम्। मौढ्यस्यापीश्वराधीनत्वेन तद्दोषव्युदासायस्वकृतैः पापकर्मभिरित्युक्तम्। अवज्ञाकारणं दर्शयतिप्राकृतेति। परं भावमजानन्तः इत्यनेन भ्रमहेतोर्भेदाग्रहस्य कथनम्मानुषीं तनुमाश्रितम् इति तु सादृश्यस्य ताभ्यां प्राकृतमनुष्यसजातीयताभ्रमः ततश्च यथाकथञ्चित्प्रतीयमानोत्कर्षापह्नवेन निकर्षापादानरूपावज्ञा तदेतदखिलं विशदयतिभूतमहेश्वरस्येति। मनुष्यत्वसमाश्रयणलक्षणमिति अजहत्स्वस्वभावस्य अनितरसाधारणमेवंविधमनुष्यत्वाश्रयणमपि वस्तुतः परत्वानुप्रविष्टमिति भावः।</description>
    </item>
    
    <item>
      <title>12 मोघाशा मोघकर्माणो</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/12_moghAshA_moghakar/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/12_moghAshA_moghakar/</guid>
      <description>(सं) विश्वास-प्रस्तुतिः ...{Loading}... मोघाशा मोघ-कर्माणो
मोघ-ज्ञाना विचेतसः।
राक्षसीम् आसुरीं चैव
प्रकृतिं मोहिनीं श्रिताः॥9.12॥
(सं) मूलम् ...{Loading}... मोघाशा मोघकर्माणो मोघज्ञाना विचेतसः।
राक्षसीमासुरीं चैव प्रकृतिं मोहिनीं श्रिताः।।9.12।।
रामानुज-सम्प्रदायः (सं) रामानुजः मूलम् ...{Loading}... ।।9.12।। मम मनुष्यत्वे परमकारुण्यादिपरत्वतिरोधानकरीं राक्षसीम् आसुरीं च मोहिनीं प्रकृतिम् आश्रिताः; मोघाशाः मोघवाञ्छिता निष्फलवाञ्छिताः; मोघकर्माणः मोघारम्भाः; मोघज्ञानाः सर्वेषु मदीयेषु चराचरेषु अर्थेषु मयि च विपरीतज्ञानतया निष्फलज्ञानाः विचेतसः तथा सर्वत्र विगतयाथात्म्यज्ञानाः; मां सर्वेश्वरम् इतरसमं मत्वा मयि यत् कर्तुम् इच्छन्ति; यद् उद्दिश्य आरम्भान् कुर्वते; तत् सर्वं मोघं भवति इत्यर्थः।</description>
    </item>
    
    <item>
      <title>13 महात्मानस्तु माम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/13_mahAtmAnastu_mAm/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/13_mahAtmAnastu_mAm/</guid>
      <description>(सं) विश्वास-प्रस्तुतिः ...{Loading}... महात्मानस् तु मां पार्थ
दैवीं प्रकृतिम् आश्रिताः।
भजन्त्य् अनन्य-मनसो
ज्ञात्वा भूतादिम् अव्ययम्॥9.13॥
(सं) मूलम् ...{Loading}... महात्मानस्तु मां पार्थ दैवीं प्रकृतिमाश्रिताः।
भजन्त्यनन्यमनसो ज्ञात्वा भूतादिमव्ययम्।।9.13।।
रामानुज-सम्प्रदायः (सं) रामानुजः मूलम् ...{Loading}... ।।9.13।। ये तु स्वकृतैः पुण्यसञ्चयैः मां शरणम् उपगम्य विध्वस्तसमस्तपापबन्धाः दैवीं प्रकृतिम् आश्रिताः महात्मानः ते; भूतादिम् अव्ययं वाङ्मनसागोचरनामकर्मस्वरूपं परमकारुणिकतया साधुपरित्राणाय मनुष्यत्वेन अवतीर्णं मां ज्ञात्वा अनन्यमनसः मां भजन्ते मत्प्रियत्वातिरेकेण मद्भजनेन विना मनसः च आत्मनः च बाह्यकरणानां च धारणम् अलभमानाः; मद्भजनैकप्रयोजनाः भजन्ते।</description>
    </item>
    
    <item>
      <title>14 सततङ् कीर्तयन्तो</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/14_satata~N_kIrtayan/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/14_satata~N_kIrtayan/</guid>
      <description>(सं) विश्वास-प्रस्तुतिः ...{Loading}... सततं कीर्तयन्तो मां
यतन्तश् च दृढव्रताः।
नमस्यन्तश् च मां भक्त्या
नित्य-युक्ता उपासते॥9.14॥
(सं) मूलम् ...{Loading}... सततं कीर्तयन्तो मां यतन्तश्च दृढव्रताः।
नमस्यन्तश्च मां भक्त्या नित्ययुक्ता उपासते।।9.14।।
रामानुज-सम्प्रदायः (सं) रामानुजः मूलम् ...{Loading}... ।।9.14।। अत्यर्थं मत्प्रियत्वेन मत्कीर्तनयतननमस्कारैः विना क्षणाणुमात्रे अपि आत्मधारणम् अलभमानाः मद्गुणविशेषवाचीनि मन्नामानि स्मृत्वा पुलकितसर्वाङ्गाः; हर्षगद्गदकण्ठाः श्रीरामनारायणकृष्णवासुदेवेत्येवमादीनि सततं कीर्तयन्तः तथा एव यतन्तः मत्कर्मसु अर्चनादिकेषु वन्दनस्तवनकरणादिकेषु तदुपकारकेषु भवननन्दनवनकरणादिकेषु च दृढसंकल्पाः यतमानाः; भक्तिभारावनमितमनोबुद्ध्यभिमानपदद्वयकरद्वयशिरोभिः अष्टाङ्गैः अचिन्तितपांसुकर्द्दमशर्करादिके धरातले दण्डवत् प्रणिपतन्तः; सततं मां नित्ययुक्ताः नित्ययोगम् आकाङ्क्षमाणा आत्मवन्तो मद्दास्यव्यवसायिनः उपासते।</description>
    </item>
    
    <item>
      <title>15 ज्ञानयज्ञेन चाप्यन्ये</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/15_jnAnayajnena_chAp/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/15_jnAnayajnena_chAp/</guid>
      <description>(सं) विश्वास-प्रस्तुतिः ...{Loading}... ज्ञान-यज्ञेन चाप्यन्ये
यजन्तो माम् उपासते।
एकत्वेन, पृथक्त्वेन
बहुधा विश्वतो-मुखम्॥9.15॥
(सं) मूलम् ...{Loading}... ज्ञानयज्ञेन चाप्यन्ये यजन्तो मामुपासते।
एकत्वेन पृथक्त्वेन बहुधा विश्वतोमुखम्।।9.15।।
रामानुज-सम्प्रदायः (सं) रामानुजः मूलम् ...{Loading}... ।।9.15।।अन्ये अपि महात्मानः पूर्वोक्तैः कीर्तनादिभिः ज्ञानाख्येन यज्ञेन च यजन्तः माम् उपासते; कथम् बहुधा पृथक्त्वेन जगदाकारेण विश्वतोमुखं विश्वप्रकारम् अवस्थितं माम् एकत्वेन उपासते। एतद् उक्तं भवति भगवान् वासुदेव एव नामरूपविभागानर्हातिसूक्ष्मचिदचिद्वस्तुशरीरः सन् सत्यसंकल्पः विविधविभक्तनामरूपस्थूलचिदचिद्वस्तुशरीरः स्याम् इति संकल्प्य स एकदेव एव तिर्यङ्मनुष्यस्थावराख्यविचित्रजगच्छरीरः अवतिष्ठते इति अनुसंदधानाश्च माम् उपासते इति। तथा हि विश्वशरीरः अहम् एव अवस्थितः; इति आह &amp;ndash;</description>
    </item>
    
    <item>
      <title>16 अहङ् क्रतुरहम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/16_aha~N_kraturaham/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/16_aha~N_kraturaham/</guid>
      <description>(सं) विश्वास-प्रस्तुतिः ...{Loading}... अहं क्रतुर् अहं यज्ञः
स्वधाऽहम् अहम् औषधम्।
मन्त्रो ऽहम् अहम् एवाज्यम्
अहम् अग्निर् अहं हुतम्॥9.16॥
(सं) मूलम् ...{Loading}... अहं क्रतुरहं यज्ञः स्वधाऽहमहमौषधम्।
मन्त्रोऽहमहमेवाज्यमहमग्निरहं हुतम्।।9.16।।
रामानुज-सम्प्रदायः (सं) रामानुजः मूलम् ...{Loading}... ।।9.16।।अहं क्रतुः अहं ज्योतिष्टोमादिकक्रतुः अहम् एव यज्ञः महायज्ञः अहम् एव स्वधा पितृगणपुष्टिदायिनी औषधं हविः च अहम् एव। अहम् एव च मन्त्रः अहम् एव आज्यम्। प्रदर्शनार्थम् इदम्; सोमादिकं च हविः अहम् एव इत्यर्थः। अहम् आहवनीयादिकः अग्निः होमश्च अहम् एव।</description>
    </item>
    
    <item>
      <title>17 पिताऽहमस्य जगतो</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/17_pitA-hamasya_jaga/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/17_pitA-hamasya_jaga/</guid>
      <description>(सं) विश्वास-प्रस्तुतिः ...{Loading}... पिताऽहम् अस्य जगतो
माता धाता पितामहः।
वेद्यं पवित्रम् ओंकार
ऋक् साम यजुरेव च॥9.17॥
(सं) मूलम् ...{Loading}... पिताऽहमस्य जगतो माता धाता पितामहः।
वेद्यं पवित्रमोंकार ऋक् साम यजुरेव च।।9.17।।
रामानुज-सम्प्रदायः (सं) रामानुजः मूलम् ...{Loading}... ।।9.17।।अस्य स्थावरजङ्गमात्मकस्य जगतः तत्र तत्र पितृत्वेन मातृत्वेन धातृत्वेन पितामहत्वेन च वर्तमानः अहम् एव। अत्र धातृशब्दो मातृपितृव्यतिरिक्ते उत्पत्तिप्रयोजके चेतनविशेषे वर्तते। यत् किञ्चिद् वेद वेद्यं पवित्रं पावनं तद् अहम् एव। वेदकश्च वेदबीजभूतः प्रणवः अहम् एव। ऋक्सामयजुरात्मको वेदश्च अहम् एव।</description>
    </item>
    
    <item>
      <title>18 गतिर्भर्ता प्रभुः</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/18_gatirbhartA_prabh/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/18_gatirbhartA_prabh/</guid>
      <description>(सं) विश्वास-प्रस्तुतिः ...{Loading}... गतिर् भर्ता प्रभुः साक्षी
निवासः शरणं सुहृत्।
प्रभवः प्रलयः स्थानं
निधानं बीजम् अव्ययम्॥9.18॥
(सं) मूलम् ...{Loading}... गतिर्भर्ता प्रभुः साक्षी निवासः शरणं सुहृत्।
प्रभवः प्रलयः स्थानं निधानं बीजमव्ययम्।।9.18।।
रामानुज-सम्प्रदायः (सं) रामानुजः मूलम् ...{Loading}... ।।9.18।। गम्यत इति गतिः; तत्र तत्र प्राप्यस्थानम् इत्यर्थः। भर्ता धारयिता; प्रभुः शासिता; साक्षी साक्षाद् द्रष्टा; निवासः वासस्थानं च वेश्मादि; शरणम् इष्टस्य प्रापकतया अनिष्टस्य निवारणतया समाश्रयणीयः चेतनः शरणम्; स च अहम् एव सुहृत् हितैषी; प्रभवप्रलयस्थानं यस्य कस्य यत्र कुत्रचित् प्रभवप्रलययोः यत् स्थानं तद् अहम् एव। निधानं निधीयत इति निधानम् उत्पाद्यम् उपसंहार्यं च अहम् एव इत्यर्थः। अव्ययं बीजं तत्र तत्र व्ययरहितं यत् कारणं तद् अहम् एव।</description>
    </item>
    
    <item>
      <title>19 तपाम्यहमहं वर्षम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/19_tapAmyahamahaM_va/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/19_tapAmyahamahaM_va/</guid>
      <description>(सं) विश्वास-प्रस्तुतिः ...{Loading}... तपाम्य् अहम् अहं वर्षं
निगृह्णाम्य् उत्सृजामि च।
अमृतं चैव मृत्युश् च
सद् असच्+++(→अतीतम् अनागतं च, अव्यक्तं वा)+++ चाहम् अर्जुन॥9.19॥
(सं) मूलम् ...{Loading}... तपाम्यहमहं वर्षं निगृह्णाम्युत्सृजामि च।
अमृतं चैव मृत्युश्च सदसच्चाहमर्जुन।।9.19।।
रामानुज-सम्प्रदायः (सं) रामानुजः मूलम् ...{Loading}... ।।9.19।। अग्न्यादित्यादिरूपेण अहम् एव तपामि; ग्रीष्मादौ अहम् एव वर्षं निगृह्णामि तथा वर्षासु अपि च अहम् एव उत्सृजामि। अमृतं च एव मृत्युः च येन जीवति लोको येन च म्रियते; तद् उभयम् अपि अहम् एव। किम अत्र बहुना उक्तेन सद् असत् च अपि अहम् एव। सद् यद् वर्तते; असद् यद् अतीतम् अनागतं च; सर्वावस्थावस्थितचिदचिद्वस्तुशरीरतया तत्तत्प्रकारः अहम् एव अवस्थित इत्यर्थः। एवं बहुधा पृथक्त्वेन विभक्तनामरूपावस्थितकृत्स्नजगच्छरीरतया तत्प्रकारः अहम् एव अवस्थित इति एकत्वज्ञानेन अनुसंदधानाः च माम् उपासते ते एव महात्मानः। एवं महात्मनां ज्ञानिनां भगवदनुभवैकभोगानां वृत्तम् उक्त्वा तेषाम् एव विशेषं दर्शयितुम् अज्ञानां कामकामानां वृत्तम् आह &amp;ndash;</description>
    </item>
    
    <item>
      <title>20 त्रैविद्या माम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/20_traividyA_mAm/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/20_traividyA_mAm/</guid>
      <description>(सं) विश्वास-प्रस्तुतिः ...{Loading}... त्रै-विद्या मां सोम-पाः पूत-पापा
यज्ञैर् इष्ट्वा स्वर्-गतिं प्रार्थयन्ते।
ते पुण्यम् आसाद्य सुरेन्द्र-लोकम्
अश्नन्ति दिव्यान् दिवि देवभोगान्॥9.20॥
(सं) मूलम् ...{Loading}... त्रैविद्या मां सोमपाः पूतपापा
यज्ञैरिष्ट्वा स्वर्गतिं प्रार्थयन्ते।
ते पुण्यमासाद्य सुरेन्द्रलोक
मश्नन्ति दिव्यान्दिवि देवभोगान्।।9.20।।
रामानुज-सम्प्रदायः (सं) रामानुजः मूलम् ...{Loading}... ।।9.20।। ऋग्यजुः सामरूपाः तिस्रो विद्याः त्रिविद्यम्; केवलं त्रिविद्यनिष्ठाः त्रैविद्याः। न तु त्रय्यन्तं निष्ठाः; त्रय्यन्तनिष्ठा हि महात्मानः पूर्वोक्तप्रकारेण अखिलवेदवेद्यं माम् एव ज्ञात्वा अतिमात्रमद्भक्तिकारितकीर्तनादिभिः ज्ञानयज्ञेन च मदेकप्राप्या माम् एव उपासते। त्रैविद्याः तु वेदप्रतिपाद्यकेवलेन्द्रादियागशिष्टसोमान् पिबन्तः पूतपापाः स्वर्गादिप्राप्तिविरोधिपापात् पूताः तैः केवलेन्द्रादिदैवत्यतया अनुसंहितैः यज्ञैः वस्तुतः तद्रूपं माम् इष्ट्वा तथा अवस्थितं माम् अजानन्तः स्वर्गतिं प्रार्थयन्ते। ते पुण्यं दुःखासंभिन्नं सुरेन्द्रलोकं प्राप्य तत्र दिव्यान् देवभोगान् अश्नन्ति।</description>
    </item>
    
    <item>
      <title>21 ते तम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/21_te_tam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/21_te_tam/</guid>
      <description>(सं) विश्वास-प्रस्तुतिः ...{Loading}... ते तं भुक्त्वा स्वर्ग-लोकं विशालं
क्षीणे पुण्ये मर्त्य-लोकं विशन्ति।
एवं त्रयी-धर्मम् अनु-प्रपन्ना
गतागतं काम-कामा लभन्ते॥9.21॥
(सं) मूलम् ...{Loading}... ते तं भुक्त्वा स्वर्गलोकं विशालं
क्षीणे पुण्ये मर्त्यलोकं विशन्ति।
एवं त्रयीधर्ममनुप्रपन्ना
गतागतं कामकामा लभन्ते।।9.21।।
रामानुज-सम्प्रदायः (सं) रामानुजः मूलम् ...{Loading}... ।।9.21।।ते तं विशालं स्वर्गलोकं भुक्त्वा तदनुभवहेतुभूते पुण्ये क्षीणे पुनरपि **मर्त्यलोकं विशन्ति।**एवं त्रय्यन्तसिद्धज्ञानविधुराः काम्यस्वर्गादिकामाः केवलं त्रयीधर्मम् अनुप्रपन्नाः गतागतं लभन्ते। अल्पास्थिरस्वर्गादीन् अनुभूय पुनः पुनः निवर्तन्ते इत्यर्थः। महात्मानः तु निरतिशयप्रियरूपं मच्चिन्तनं कृत्वा माम् अनवधिकातिशयानन्दं प्राप्य न पुनरावर्तन्ते इति तेषां विशेषं दर्शयति &amp;ndash;</description>
    </item>
    
    <item>
      <title>22 अनन्याश्चिन्तयन्तो माम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/22_ananyAshchintayan/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/22_ananyAshchintayan/</guid>
      <description>(सं) विश्वास-प्रस्तुतिः ...{Loading}... अनन्याश् चिन्तयन्तो मां
ये जनाः पर्युपासते।
तेषां नित्याभियुक्तानां
योगक्षेमं वहाम्य् अहम्॥9.22॥+++(5)+++
(सं) मूलम् ...{Loading}... अनन्याश्चिन्तयन्तो मां ये जनाः पर्युपासते।
तेषां नित्याभियुक्तानां योगक्षेमं वहाम्यहम्।।9.22।।
रामानुज-सम्प्रदायः (सं) रामानुजः मूलम् ...{Loading}... ।।9.22।।अनन्याः अनन्यप्रयोजना मच्चिन्तनेन विना आत्मधारणालाभात् मच्चिन्तनैकप्रयोजनाः मां चिन्तयन्तो ये महात्मानः जनाः पर्युपासते सर्वकल्याणगुणान्वितं सर्वविभूतियुक्तं मां परित उपासते अन्यूनम् उपासते तेषां नित्याभियुक्तानां मयि नित्याभियोगं काङ्क्षमाणानाम् अहं मत्प्राप्तिलक्षणं योगम् अपुनरावृत्तिरूपं क्षेमं च वहामि।
(सं) रामानुजः वेङ्कटनाथः ...{Loading}... ।।9.22।। उपायस्यापि सुखरूपतया फलस्य च नित्यनिर्दोषनिरतिशयानन्दतया महात्मनां विशेषोऽभिधीयत इत्याहमहात्मानस्त्विति। अनन्यत्वविशेषणवशाच्चिन्तनस्य निरतिशयसुखरूपत्वसिद्धिः। मां इत्यादिना योगक्षेमशब्दविवक्षितमुक्तम्। यद्यपिये त्वन्यदेवताभक्ताः [9।23़] इति वक्ष्यमाणावेक्षणेनान्यदेवताप्रतीतिः; तथापि प्रकृतकाम्यव्यवच्छेदार्थत्वादुपायसहचरं ततोऽन्यत्फलं व्यवच्छेत्तुंअनन्यशब्दः। अत एवैकत्वानुसन्धानपरत्वं चायुक्तमिति दर्शयतिअनन्यप्रयोजना इति। तत्र हेतुमाहमच्चिन्तनेन विनेति। अनन्याश्चिन्तयन्तः इति समभिव्याहारसामर्थ्याच्चिन्तनादन्यस्य निषेधसिद्धिः। निर्विशेषणस्य जनशब्दस्याकृतिगणतुल्ये जने प्रयोगात्तद्व्यवच्छेदाय प्रकरणसिद्धमुक्तंये महात्मानो जना इति। ये महात्मानो जानन्ति तेषामेव हि जननसाफल्यमिति भावः। पर्युपासते इत्यत्र प्रयुक्तस्य परीत्यस्योपसर्गस्य नैरर्थक्यायोगात्तदर्थे परित इति विवक्षिते तस्यैव प्रमाणान्तरसिद्धविशेषं दर्शयतिसर्वकल्याणेति। प्रती कोपासनव्यवच्छेदार्थमिदमुक्तमित्यभिप्रायेणाहअन्यूनमिति। अखण्डितगुणविभूतिकमित्यर्थः। अत्रअहं इत्यनेन परमोदारत्वसौशील्यादिगुणविवक्षा। नहि मोक्षकाङ्क्षिणामानुषङ्गिकभोग(प्राधान्येऽ)प्रदानेऽपि मोक्षानुपयुक्तशरीरयात्रादिरूपौ योगक्षेमौ दातव्यावित्यभिप्रायेणाहमत्प्राप्तीति। अलब्धलाभो योगः लब्धरक्षणं क्षेमः। समाहारार्थत्वादेकवद्भावः। वहामि ददामीत्यर्थः।</description>
    </item>
    
    <item>
      <title>23 येऽप्यन्यदेवता भक्ता</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/23_ye-pyanyadevatA_b/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/23_ye-pyanyadevatA_b/</guid>
      <description>(सं) विश्वास-प्रस्तुतिः ...{Loading}... ये ऽप्य् अन्य-देवता भक्ता
यजन्ते श्रद्धया ऽन्विताः।
तेऽपि माम् एव कौन्तेय
यजन्त्य् अविधि-पूर्वकम्॥9.23॥+++(5)+++
(सं) मूलम् ...{Loading}... येऽप्यन्यदेवता भक्ता यजन्ते श्रद्धयाऽन्विताः।
तेऽपि मामेव कौन्तेय यजन्त्यविधिपूर्वकम्।।9.23।।
रामानुज-सम्प्रदायः (सं) रामानुजः मूलम् ...{Loading}... ।।9.23।।ये अपि अन्यदेवताभक्ताः ये तु इन्द्रादिदेवताभक्ताः केवलत्रयीनिष्ठाः श्रद्धया अन्विताः इन्द्रादीन् यजन्ते; तेऽपि पूर्वोक्तेन न्यायेन सर्वस्य मच्छरीरतया मदात्मत्वेन इन्द्रादिशब्दानां च मद्वाचित्वाद् वस्तुतो माम् एव यजन्ते अपि तु अविधिपूर्वकं यजन्ते। इन्द्रादीनां देवतानां कर्मसु आराध्यतया अन्वयं यथा वेदान्तवाक्यानिचतुर्होतारो यत्र संपदं गच्छन्ति देवैः (तै॰ आ॰ 4) इत्यादीनि विदधति; न तत्पूर्वकं यजन्ते। वेदान्तवाक्यजातं हि परमपुरुषशरीरतया अवस्थितानाम् इन्द्रादीनाम् आराध्यत्वं विदधद् आत्मभूतस्य परमपुरुषस्य एव साक्षाद् आराध्यत्वं विदधाति। चतुर्होतारः अग्निहोत्रदर्शपौर्णमासादीनि कर्माणि कुर्वाणा यत्र परमात्मनि आत्मतया अवस्थिते सति एव तच्छरीरभूतैः इन्द्रादिदेवैः संपदं गच्छन्ति; इन्द्रादिदेवानाम् आराधनानि एतानि कर्माणि मद्विषयाणि इति मां संपदं गच्छन्ति इत्यर्थः। अतः त्रैविद्या इन्द्रादिशरीरस्य परमपुरुषस्य आराधनानि एतानि कर्माणि; आराध्यः च स एव; इति न जानन्ति; ते च परिमितफलभागिनः च्यवनस्वभावाः च भवन्ति; तद् आह &amp;ndash;</description>
    </item>
    
    <item>
      <title>24 अहं हि</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/24_ahaM_hi/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/24_ahaM_hi/</guid>
      <description>(सं) विश्वास-प्रस्तुतिः ...{Loading}... अहं हि सर्व-यज्ञानां
भोक्ता च प्रभुर् एव च।
न तु माम् अभिजानन्ति
तत्त्वेनातश् च्यवन्ति ते॥9.24॥
(सं) मूलम् ...{Loading}... अहं हि सर्वयज्ञानां भोक्ता च प्रभुरेव च।
न तु मामभिजानन्ति तत्त्वेनातश्च्यवन्ति ते।।9.24।।
रामानुज-सम्प्रदायः (सं) रामानुजः मूलम् ...{Loading}... ।।9.24।।प्रभुः एव च तत्र तत्र फलप्रदाता च अहम् एव इत्यर्थः। अहो महद् इदं वैचित्र्यं यद् एकस्मिन् एव कर्मणि वर्तमानाः संकल्पमात्रभेदेन केचिद् अत्यल्पफलभागिनः,च्यवनस्वभावाः च भवन्ति; केचन अनवधिकातिशयानन्दपरमपुरुषप्राप्तिरूपफलभागिनः अपुनरावर्त्तिनः च भवन्ति; इति आह &amp;ndash;</description>
    </item>
    
    <item>
      <title>25 यान्ति देवव्रता</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/25_yAnti_devavratA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/25_yAnti_devavratA/</guid>
      <description>(सं) विश्वास-प्रस्तुतिः ...{Loading}... यान्ति देव-व्रता देवान्
पितॄन् यान्ति पितृव्रताः।
भूतानि यान्ति भूतेज्या
यान्ति मद्-याजिनो ऽपि माम्॥9.25॥
(सं) मूलम् ...{Loading}... यान्ति देवव्रता देवान् पितॄन्यान्ति पितृव्रताः।
भूतानि यान्ति भूतेज्या यान्ति मद्याजिनोऽपि माम्।।9.25।।
रामानुज-सम्प्रदायः (सं) रामानुजः मूलम् ...{Loading}... ।।9.25।। व्रतशब्दः संकल्पवाची; देवव्रताः दर्शपौर्णमासादिभिः कर्मभिः इन्द्रादीन् यजामः; इति इन्द्रादियजनसंकल्पाः; ये ते इन्द्रादिदेवान् यान्ति। ये च पितृयज्ञादिभिः पितॄन् यजामः; इति पितृयजनसंकल्पाः; ते पितॄन् यान्ति। ये च यक्षरक्षः पिशाचादीनि भूतानि यजामः; इति भूतयजनसंकल्पाः; ते भूतानि यान्ति। ये तु तैः एव यज्ञैः देवपितृभूतशरीरकं परमात्मानं भगवन्तं वासुदेवं यजामः इति मां यजन्ते ते मद्याजिनः माम् एव यान्ति। देवादिव्रता देवादीन् प्राप्य तैः सह परिमितं भोगं भुक्त्वा तेषां विनाशकाले तैः सह विनष्टा भवन्ति मद्याजिनः तु माम् अनादिनिधनं सर्वज्ञं सत्यसंकल्पं अनवधिकातिशयासंख्येयकल्याणगुणगणमहोदधिम् अनवधिकातिशयानन्दं प्राप्य न पुन निवर्तन्ते इत्यर्थः। मद्याजिनाम् अयम् अपि विशेषः अस्ति इति आह &amp;ndash;</description>
    </item>
    
    <item>
      <title>26 पत्रम् पुष्पम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/26_patram_puShpam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/26_patram_puShpam/</guid>
      <description>(सं) विश्वास-प्रस्तुतिः ...{Loading}... पत्रं पुष्पं फलं तोयं
यो मे भक्त्या प्रयच्छति।
तद् अहं भक्त्य्-उपहृतम्
अश्नामि प्रयता ऽऽत्मनः॥9.26॥
(सं) मूलम् ...{Loading}... पत्रं पुष्पं फलं तोयं यो मे भक्त्या प्रयच्छति।
तदहं भक्त्युपहृतमश्नामि प्रयतात्मनः।।9.26।।
रामानुज-सम्प्रदायः (सं) रामानुजः मूलम् ...{Loading}... ।।9.26।। सर्वसुलभं पत्रं वा पुष्पं वा फलं वा तोयं वा यो भक्त्या मे प्रयच्छति अत्यर्थमत्प्रियतया तत्प्रदानेन विना आत्मधारणम् अलभमानतया तदेकप्रयोजनो यो मे पत्रादिकं ददाति तस्य प्रयतात्मनः तत्प्रदानैकप्रयोजनत्वरूपशुद्धियुक्तमनसः तत् तथाविधभक्त्युपहृतम् अहं सर्वेश्वरो निखिलजगदुदयविभवलयलीलः अवाप्तसमस्तकामः सत्यसंकल्पः अनवधिकातिशयासंख्येकल्याणगुणगणः स्वाभाविकानवधिकातिशयानन्दस्वानुभवे वर्तमानः अपि; मनोरथपथदूरवर्ति प्रियं प्राप्य इव अश्नामि। यथा उक्तं मोक्षधर्मे &amp;ndash; याः क्रियाः संप्रयुक्ताः स्युः एकान्तगतबुद्धिभिः। ताः सर्वाः शिरसा देवः प्रतिगृह्णाति वै स्वयम्।। (महा॰ शा॰ 340।64) इति। यस्माद् ज्ञानिनां महात्मनां वाङ्मनसागोचरः अयं विशेषः तस्मात् त्वं च ज्ञानी भूत्वा उक्तलक्षणभक्तिभारावनतात्मा आत्मीयः कीर्तनयतनार्चनप्रणामादिकं सततं कुर्वाणो लौकिकं वैदिकं च नित्यनैमित्तिकं कर्म च इत्थं कुरु इति आह &amp;ndash;</description>
    </item>
    
    <item>
      <title>27 यत्करोषि यदश्नासि</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/27_yatkaroShi_yadash/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/27_yatkaroShi_yadash/</guid>
      <description>(सं) विश्वास-प्रस्तुतिः ...{Loading}... यत् करोषि, यद् अश्नासि
यज् जुहोषि, ददासि यत्।
यत् तपस्यसि कौन्तेय,
तत् कुरुष्व मद्-अर्पणम्॥9.27॥
(सं) मूलम् ...{Loading}... यत्करोषि यदश्नासि यज्जुहोषि ददासि यत्।
यत्तपस्यसि कौन्तेय तत्कुरुष्व मदर्पणम्।।9.27।।
रामानुज-सम्प्रदायः (सं) रामानुजः मूलम् ...{Loading}... ।।9.27।।यत् देहयात्रादिशेषभूतं लौकिकं कर्म करोषि; यत् च देहधारणाय अश्नासि; यत् च वैदिकं होमदानतपःप्रभृति नित्यनैमित्तिकं कर्म करोषि; तत् सर्वं मदर्पणं कुरुष्व। अर्प्यत इति अर्पणम्; सर्वस्य लौकिकस्य वैदिकस्य च कर्मणः कर्तृत्वं भोक्तृत्वं आराध्यत्वं च यथा मयि सर्वं समर्पितं भवति तथा कुरु। एतद् उक्तं भवति &amp;ndash; यागदानादिषु आराध्यतया प्रतीयमानानां देवादीनां कर्मकर्तुः भोक्तुः तव च मदीयतया मत्संकल्पायत्तस्वरूपस्थितिप्रवृत्तितया च मयि एव परमशेषिणि परमकर्तरि त्वां च कर्तारं भोक्तारम् आराधकम् आराध्यं च देवताजातम् आराधनं च क्रियाजातं सर्वं समर्पय। तव मन्नियाम्यतापूर्वकमच्छेषतैकरसताम् आराध्यादेः च एतत्स्वभावकगर्भताम् अत्यर्थप्रीतियुक्तः अनुसंधत्स्व इति।</description>
    </item>
    
    <item>
      <title>28 शुभाशुभफलैरेवम्</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/28_shubhAshubhaphala/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/28_shubhAshubhaphala/</guid>
      <description>(सं) विश्वास-प्रस्तुतिः ...{Loading}... शुभाशुभ-फलैर् एवं
मोक्ष्यसे कर्म-बन्धनैः।
संन्यास-योग-युक्तात्मा
विमुक्तो माम् उपैष्यसि॥9.28॥
(सं) मूलम् ...{Loading}... शुभाशुभफलैरेवं मोक्ष्यसे कर्मबन्धनैः।
संन्यासयोगयुक्तात्मा विमुक्तो मामुपैष्यसि।।9.28।।
रामानुज-सम्प्रदायः (सं) रामानुजः मूलम् ...{Loading}... ।।9.28।।एवं संन्यासाख्ययोगयुक्तमना आत्मानं मच्छेषतामन्नियाम्यतैकरसं कर्म च सर्वं मदाराधनम् अनुसंदधानो लौकिकं वैदिकं च कर्म कुर्वन् शुभाशुभफलैः अनन्तैः प्राचीनकर्माख्यैः बन्धनैः मत्प्राप्तिविरोधिभिः सर्वैः मोक्ष्यसे; तैः विमुक्तो माम् एव उपैष्यसि। मम इमं परमम् अतिलोकं स्वभावं श्रृणु &amp;ndash;
(सं) रामानुजः वेङ्कटनाथः ...{Loading}... ।।9.28।। सन्न्यासयोगयुक्तात्मा इत्ययं फलविधानार्थः पूर्वश्लोकार्थानुवादः न तु ज्ञानकर्मयोगादिपर इत्यभिप्रायेणान्वयमाह &amp;ndash; एवं सन्न्यासाख्येति। योगशब्दोऽत्रानुसन्धानपरः। तदेव प्रकृतसमर्पणानुवादिना सन्न्यासशब्देन विशेष्यते। आत्मानमित्यादि तद्विवरणम्। लौकिकमित्यादि स्वभावार्थप्राप्तयोः सामान्यरूपम्। शुभाशुभफलैः; अनुकूलप्रतिकूलफलैरित्यर्थः। अनन्तैरिति बहुवचनाभिप्रेतकथनम्। समर्पणबुद्ध्या क्रियमाणस्य बन्धकत्वाभावात्तद्व्यवच्छेदायप्राचीनशब्दः। अभिमतगतिनिवृत्तिहेतुर्हि बन्धनमित्यभिप्रायेणमत्प्राप्तिविरोधिभिरित्युक्तम् तेनोपायविरोधिव्यवच्छेदश्च। एतेनैव शुभफलस्यापि कर्मणोऽतिशयितफलप्रतिबन्धकत्वात् हेयत्वं निर्व्यूढम्। मामुपैष्यसि इत्येतत्सामर्थ्यात्सर्वैरित्युक्तम्। मोक्ष्यसे इत्युक्त एवार्थोविमुक्तः इत्यनूद्यत इत्यपौनरुक्त्याभिप्रायेणाहतैर्विमुक्त इति। अत्र विमुक्तिशब्दस्य जीवन्मुक्तिपरत्वं वदन्तस्तदसम्भवादेव निरसनीयाः। कर्तृत्वफलप्रदत्वादिवत्फलत्वमपि स्वस्यैवेत्यभिप्रायेणमामेवोपैष्यसीत्युक्तम्। यद्वा क्रमेण प्राप्त्या विलम्बव्यवच्छेदार्थ एवकारः। मामेवैष्यसि [9।34] इति च वक्ष्यते।</description>
    </item>
    
    <item>
      <title>29 समोऽहं सर्वभूतेषु</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/29_samo-haM_sarvabhU/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/29_samo-haM_sarvabhU/</guid>
      <description>(सं) विश्वास-प्रस्तुतिः ...{Loading}... समोऽहं सर्व-भूतेषु
न मे द्वेष्योऽस्ति न प्रियः।
ये भजन्ति तु मां भक्त्या-
मयि ते, तेषु चाप्य् अहम् +++(इति देवग्रामसमावेशः)+++॥9.29॥
(सं) मूलम् ...{Loading}... समोऽहं सर्वभूतेषु न मे द्वेष्योऽस्ति न प्रियः।
ये भजन्ति तु मां भक्त्या मयि ते तेषु चाप्यहम्।।9.29।।
रामानुज-सम्प्रदायः (सं) रामानुजः मूलम् ...{Loading}... ।।9.29।। देवतिर्यङ्मनुष्यस्थावरात्मना स्थितेषु जातितः च आकारतः स्वभावतो ज्ञानतः च अत्यन्तोत्कृष्टापकृष्टरूपेण वर्तमानेषु सर्वेषु भूतेषु समाश्रयणीयत्वेन समः अहम् अयं जात्याकारस्वभावज्ञानादिभिः निकृष्ट इति समाश्रयणे न मे द्वेष्यः अस्ति उद्वेजनीयतया न त्याज्यः अस्ति तथा समाश्रितत्वातिरेकेण जात्यादिभिः अत्यन्तोत्कृष्टः अयम् इति तद्युक्ततया समाश्रयणे न कश्चित् प्रियः अस्ति न संग्राह्यः अस्ति। अपि तु अत्यर्थमत्प्रियत्वेन मद्भजनेन विना आत्मधारणालाभात् मद्भजनैकप्रयोजना ये मां भजन्ते ते जात्यादिभिः उत्कृष्टाः अपकृष्टा वा मत्समानगुणवद्यथासुखं मयि एव वर्तन्ते अहम् अपि तेषु मदुत्कृष्टेषु इव वर्ते।</description>
    </item>
    
    <item>
      <title>30 अपि चेत्सुदुराचारो</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/30_api_chetsudurAchA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/30_api_chetsudurAchA/</guid>
      <description>(सं) विश्वास-प्रस्तुतिः ...{Loading}... अपि चेत् सु-दुराचारो
भजते माम् अनन्यभाक्।
साधुर् एव स मन्तव्यः
सम्यग् +++(आचारादौ)+++ व्यवसितो हि सः +++(यतो वक्ष्यमाण-रीत्या परिवर्तते)+++॥9.30॥+++(4)+++
(सं) मूलम् ...{Loading}... अपि चेत्सुदुराचारो भजते मामनन्यभाक्।
साधुरेव स मन्तव्यः सम्यग्व्यवसितो हि सः।।9.30।।
रामानुज-सम्प्रदायः (सं) रामानुजः मूलम् ...{Loading}... ।।9.30।। तत्र अपि तत्र तत्र जातिविशेषे जातानां यः समाचार उपादेयः परिहरणीयः च; तस्माद् अतिवृत्तः अपि उक्तप्रकारेण माम् अनन्यभाक् भजनैकप्रयोजनो भजते चेत् साधुः एव सः वैष्णवाग्रेसर एव मन्तव्यः; बहुमन्तव्यः पूर्वोक्तैः सम इत्यर्थः। कुत एतत् सम्यग् व्यवसितो हि सः; यतः अस्य व्यवसायः सुसमीचीनः। भगवान् निखिलजगदेककारणभूतः परब्रह्मनारायणः चराचरपतिः अस्मत्स्वामी मम गुरुः मम सुहृद् मम परं भोग्यम् इति सर्वैः दुष्प्रापः अयं व्यवसायः तेन कृतः; तत्कार्यं च अनन्यप्रयोजनं निरन्तरभजनं तस्य अस्ति; अतः साधुः एव बहुमन्तव्यः। अस्मिन् व्यवसाये तत्कार्ये च उक्तप्रकारभजने संपन्ने सति तस्य आचारव्यतिक्रमः स्वल्पवैकल्यम् इति न तावता अनादरणीयः; अपि तु बहुमन्तव्य एव इत्यर्थः।</description>
    </item>
    
    <item>
      <title>31 क्षिप्रम् भवति</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/31_xipram_bhavati/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/31_xipram_bhavati/</guid>
      <description>(सं) विश्वास-प्रस्तुतिः ...{Loading}... क्षिप्रं भवति धर्मात्मा
शश्वच् छान्तिं निगच्छति।
कौन्तेय प्रतिजानीहि
न मे भक्तः प्रणश्यति॥9.31॥+++(5)+++
(सं) मूलम् ...{Loading}... क्षिप्रं भवति धर्मात्मा शश्वच्छान्तिं निगच्छति।
कौन्तेय प्रतिजानीहि न मे भक्तः प्रणश्यति।।9.31।।
रामानुज-सम्प्रदायः (सं) रामानुजः मूलम् ...{Loading}... ।।9.31।। मत्प्रियत्वकारितानन्यप्रयोजनमद्भजनेन विधूतपापतया एव समूलोन्मूलितरजस्तमोगुणः क्षिप्रं धर्मात्मा भवति क्षिप्रम् एव विरोधिरहितसपरिकरमद्भजनैकमना भवति। एवंरूपभजनम् एव हिधर्मस्य अस्य परंतप। (9।3) इति उपक्रमे धर्मशब्दोदितः।शश्वच्छान्तिं निगच्छति। शाश्वतीम् अपुनरावर्तिनीं मत्प्राप्तिविरोध्याचारनिवृत्तिं गच्छति।कौन्तेय त्वम् एव अस्मिन् अर्थे प्रतिज्ञां कुरु मद्भक्तौ उपक्रान्तो विरोध्याचारमिश्रः अपि न नश्यति अपि तु मद्भक्तिमाहात्म्येन सर्वं विरोधिजातं नाशयित्वा शाश्वतीं विरोधिनिवृत्तिम् अधिगम्य क्षिप्रं परिपूर्णभक्तिः भवति।</description>
    </item>
    
    <item>
      <title>32 मां हि</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/32_mAM_hi/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/32_mAM_hi/</guid>
      <description>(सं) विश्वास-प्रस्तुतिः ...{Loading}... मां हि पार्थ व्यपाश्रित्य
येऽपि स्युः पापयोनयः।
स्त्रियो वैश्यास् तथा शूद्रास्
तेऽपि यान्ति परां गतिम्॥9.32॥
(सं) मूलम् ...{Loading}... मां हि पार्थ व्यपाश्रित्य येऽपि स्युः पापयोनयः।
स्त्रियो वैश्यास्तथा शूद्रास्तेऽपि यान्ति परां गतिम्।।9.32।।
रामानुज-सम्प्रदायः (सं) रामानुजः मूलम् ...{Loading}... ।।9.32।।स्त्रियो वैश्याः शूद्राः च पापयोनयः अपि मां व्यपाश्रित्य परां गतिं यान्ति।
(सं) रामानुजः वेङ्कटनाथः ...{Loading}... ।।9.32।। अपिचेत्सुदुराचारः [9।30] इत्यागन्तुकपापोक्तिः अथ जन्मत एव पापिष्ठानां जात्याद्यपकर्षेऽपि स्वसमाश्रयणमात्रेण फलसिद्धिं प्राक्प्रस्तुतां प्रपञ्च्य तत एव जात्याद्युत्कर्षे भक्तिपौष्कल्ये च कैमुतिकन्यायमुक्त्वा जात्यादिभिरुत्कृष्टस्त्वं फले निस्सन्देह उपायमातिष्ठेत्युच्यते &amp;ndash; मां हि इत्यादिश्लोकद्वयेन। स्त्रीवैश्यशूद्राणां परगतिविरोधितया शङ्किताकारानुवादार्थः पापयोनिशब्दः। तत्र ये पापयोनयोऽपि स्युरित्यन्वयः। त्रैवर्णिकस्य विद्यादिमतोऽपि वैश्यस्य शूद्रादिभिः सह पापयोनित्वेन परिगणनं सत्त्रानधिकारित्वात्। ऋत्विज एव हि सर्वे सत्त्रेषु यजमानाः; आर्त्विज्यं च ब्राह्मणस्य; स च सत्त्राधिकाररूप उत्कर्षः तस्माद्वाजपेययाज्यार्त्विजीनः इति क्षत्रियस्यापि श्रुतः। पापयोनिशब्दप्रतिशिरस्त्वात्पुण्यशब्दोऽत्र पुण्ययोनित्वपरः प्रदर्शितः। किं पुनः इत्यादिकैमुतिकन्यायादनायासत्ववचनम्। राजर्षिप्रदर्शनमर्जुनस्य फलसिद्धिप्रतिपादनार्थमित्यभिप्रायेणाहअतस्त्वमिति। राजर्षिशब्देन सामर्थ्यं व्यञ्जितम्अस्थिरमित्यादिना त्वर्थित्वम्। अनित्यशब्दस्यसततविक्रिया इत्युक्तप्रकारेण क्षरणस्वभावविषयत्वज्ञापनायास्थिरशब्दः। असुखशब्दस्यात्र पर्युदासवृत्त्या दुःखपरतां सांसारिकसुखस्यापि दुःखकोटिनिवेशात् सुखराहित्यपरत्वं चाभिप्रेत्याहतापत्रयेति। इमम् इत्यनेन अतिक्षुद्रत्वं निर्दिष्टम्। प्राप्य इत्यस्यानुवादरूपताज्ञापनायप्राप्य वर्तमान इत्युक्तम्। एवमनित्यत्वासुखत्वक्षुद्रत्वानुदर्शनाद्भजनवैमुख्यनिवृत्तिर्भवतीत्यभिप्रायः।</description>
    </item>
    
    <item>
      <title>33 किम् पुनर्ब्राह्मणाः</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/33_kim_punarbrAhmaNA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/33_kim_punarbrAhmaNA/</guid>
      <description>(सं) विश्वास-प्रस्तुतिः ...{Loading}... किं पुनर् ब्राह्मणाः पुण्या
भक्ता राजर्षयस् तथा।
अनित्यम् असुखं लोकम्
इमं प्राप्य भजस्व माम्॥9.33॥
(सं) मूलम् ...{Loading}... किं पुनर्ब्राह्मणाः पुण्या भक्ता राजर्षयस्तथा।
अनित्यमसुखं लोकमिमं प्राप्य भजस्व माम्।।9.33।।
रामानुज-सम्प्रदायः (सं) रामानुजः मूलम् ...{Loading}... ।।9.33।।किं पुनः पुण्ययोनयो ब्राह्मणाः राजर्षयः च मद्भक्तिम् आश्रिताः। अतः त्वं राजर्षिः अस्थिरं तापत्रयाभिहततया असुखं च इमं लोकं प्राप्य वर्तमानो मां भजस्व। भक्तिस्वरूपम् आह &amp;ndash;
(सं) रामानुजः वेङ्कटनाथः ...{Loading}... ।। 9.33अपिचेत्सुदुराचारः [9।30] इत्यागन्तुकपापोक्तिः अथ जन्मत एव पापिष्ठानां जात्याद्यपकर्षेऽपि स्वसमाश्रयणमात्रेण फलसिद्धिं प्राक्प्रस्तुतां प्रपञ्च्य तत एव जात्याद्युत्कर्षे भक्तिपौष्कल्ये च कैमुतिकन्यायमुक्त्वा जात्यादिभिरुत्कृष्टस्त्वं फले निस्सन्देह उपायमातिष्ठेत्युच्यते &amp;ndash; मां हि इत्यादिश्लोकद्वयेन। स्त्रीवैश्यशूद्राणां परगतिविरोधितया शङ्किताकारानुवादार्थः पापयोनिशब्दः। तत्र ये पापयोनयोऽपि स्युरित्यन्वयः। त्रैवर्णिकस्य विद्यादिमतोऽपि वैश्यस्य शूद्रादिभिः सह पापयोनित्वेन परिगणनं सत्त्रानधिकारित्वात्। ऋत्विज एव हि सर्वे सत्त्रेषु यजमानाः; आर्त्विज्यं च ब्राह्मणस्य; स च सत्त्राधिकाररूप उत्कर्षः तस्माद्वाजपेययाज्यार्त्विजीनः इति क्षत्रियस्यापि श्रुतः। पापयोनिशब्दप्रतिशिरस्त्वात्पुण्यशब्दोऽत्र पुण्ययोनित्वपरः प्रदर्शितः। किं पुनः इत्यादिकैमुतिकन्यायादनायासत्ववचनम्। राजर्षिप्रदर्शनमर्जुनस्य फलसिद्धिप्रतिपादनार्थमित्यभिप्रायेणाहअतस्त्वमिति। राजर्षिशब्देन सामर्थ्यं व्यञ्जितम्अस्थिरमित्यादिना त्वर्थित्वम्। अनित्यशब्दस्यसततविक्रिया इत्युक्तप्रकारेण क्षरणस्वभावविषयत्वज्ञापनायास्थिरशब्दः। असुखशब्दस्यात्र पर्युदासवृत्त्या दुःखपरतां सांसारिकसुखस्यापि दुःखकोटिनिवेशात् सुखराहित्यपरत्वं चाभिप्रेत्याहतापत्रयेति। इमम् इत्यनेन अतिक्षुद्रत्वं निर्दिष्टम्। प्राप्य इत्यस्यानुवादरूपताज्ञापनायप्राप्य वर्तमान इत्युक्तम्। एवमनित्यत्वासुखत्वक्षुद्रत्वानुदर्शनाद्भजनवैमुख्यनिवृत्तिर्भवतीत्यभिप्रायः।</description>
    </item>
    
    <item>
      <title>34 मन्मना भव</title>
      <link>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/34_manmanA_bhava/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shlokashaH/bhagavad-gItA-parva/sarva-prastutiH/09_rAja-vidyA-rAja-guhy/34_manmanA_bhava/</guid>
      <description>(सं) विश्वास-प्रस्तुतिः ...{Loading}... मन्मना भव मद्-भक्तो
मद्-याजी मां नमस् कुरु।
माम् एवैष्यसि युक्त्वैवम्
आत्मानं मत्-परायणः॥9.34॥
(सं) मूलम् ...{Loading}... मन्मना भव मद्भक्तो मद्याजी मां नमस्कुरु।
मामेवैष्यसि युक्त्वैवमात्मानं मत्परायणः।।9.34।।
रामानुज-सम्प्रदायः (सं) रामानुजः मूलम् ...{Loading}... ।।9.34।।मन्मना भव मयि सर्वेश्वरे निखिलहेयप्रत्यनीककल्याणैकताने सर्वज्ञे सत्यसंकल्पे निखिलजगदेककारणे परस्मिन् ब्रह्मणि पुरुषोत्तमे पुण्डरीकदलामलायतेक्षणे स्वच्छनीलजीमूतसंकाशे युगपदुदितदिनकरसहस्रसदृशतेजसि लावण्यामृतमहोदधौ उदारपीवरचतुर्बाहौ अत्युज्जवलपीताम्बरे अमलकिरीटमकरकुण्डलहारकेयूरकटकादिभूषिते,अपारकारुण्यसौशील्यसौन्दर्यमाधुर्यगाम्भीर्यौदार्यवात्सल्यजलधौ अनालोचितविशेषाशेषलोकशरण्ये सर्वस्वामिनि तैलधारावद् अविच्छेदेन निविष्टमना भव। तद् एव विशिनष्टि &amp;ndash; मद्भक्तः अत्यर्थमत्प्रियत्वेन युक्तो मन्मनो भव इत्यर्थः। पुनः अपि विशिनष्टि &amp;ndash; मद्याजी अनवधिकातिशयप्रियमदनुभवकारि &amp;ndash; तमद्यजनपरो भव। यजनं नाम परिपूर्णशेषवृत्तिः; औपचारिकसांस्पर्शिकाभ्यवहारिकादिसकलभोगप्रदानरूपो हि यागः। यथा मदनुभवजनितनिरवधिकातिशयप्रीतिकारितमद्यजनपरो भवसि तथा मन्मना भव इत्युक्तं भवति। पुनः अपि तद् एव विशिनष्टि &amp;ndash; मां नमस्कुरु; अनवधिकातिशयप्रियमदनुभवकारितात्यर्थप्रियाशेषशेषवृत्तौ अपर्यवस्यन् मयि अन्तरात्मनि अतिमात्रप्रह्वीभावव्यसायं कुरु।मत्परायणः अहम् एव परम् अयनं यस्य असौ मत्परायणः; मया विना आत्मधारणासंभावनया मदाश्रय इत्यर्थः।एवम् आत्मानं युक्त्वा मत्परायणः त्वम् एवम् अनवधिकातिशयप्रीत्या मदनुभवसमर्थं मनः प्राप्य माम् एव एष्यसि। आत्मशब्दो हि अत्र मनोविषयः। एवंरूपेण मनसा मां ध्यात्वा माम् अनुभूय माम् इष्टवा मां नमस्कृत्य मत्परायणो माम् एव प्राप्स्यसि इत्यर्थः। तद् एवं लौकिकानि शरीरधारणार्थानि वैदिकानि च नित्यनैमित्तिकानि कर्माणि मत्प्रीतये मच्छेषतैकरसो मया एव कारित इति कुर्वन् सततं मत्कीर्तनयजननमस्कारादिकान् प्रीत्या कुर्वाणो मन्नियाम्यं निखिलजगत् मच्छेषतैकरसम् इति च अनुसंदधानः; अत्यर्थप्रियमद्गुणगणं च अनुसंधाय अहरहः उक्तलक्षणम् इदम् उपासनम् उपादधानो माम् एव प्राप्स्यसि।</description>
    </item>
    
  </channel>
</rss>
