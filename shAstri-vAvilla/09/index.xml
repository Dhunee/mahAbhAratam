<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०९ on महाभारते विश्वासटिप्पन्यः</title>
    <link>https://vishvAsa.github.io/mahAbhAratam/shAstri-vAvilla/09/</link>
    <description>Recent content in &#43;०९ on महाभारते विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/mahAbhAratam/shAstri-vAvilla/09/index.xml" rel="self" type="application/rss+xml" />
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/001/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/001/</guid>
      <description>जनमेजयः-
एवं निपातिते कर्णे समरे सव्यसाचिना
अल्पावशिष्टाः कुरवः किमकुर्वत वै द्विज
विदीर्यमाणं च बलं दृष्ट्वा राजा सुयोधनः
पाण्डवैः प्राप्तकालं किं प्रत्यपद्यन्त कौरवाः
एतदिच्छाम्यहं श्रोतुं तदाचक्ष्व द्विजोत्तम
न हि तृप्यामि पूर्वेषां शृण्वानश्चरितं महत्
वैशम्पायनः-
ततः कर्णे हते राजन् धार्तराष्ट्रस्सुयोधनः
भृशं शोकार्णवे मग्नो निराशस्सर्वतोऽभवत्
हा कर्ण हा कर्ण इति शोचमानो मुहुर्मुहुः
कृच्छ्रात् स्वशिबिरं प्रायाद्धतशिष्टैर्नृपैस्सह
स समाश्वास्यमानोऽपि हेतुभिश्शास्त्रनिश्चितैः
राश्वतीं भूतिमिच्छद्भिस् सूतपुत्रमनुस्मरन्
स दैवं बलवन्मत्वा प्रभाते विमले सति
सङ्ग्रामे निश्चयं कृत्वा पुनर्युद्वाय निर्ययौ
शल्यं सेनापतिं कृत्वा विधिवद्राजपुङ्गवम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/002/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/002/</guid>
      <description>वैशम्पायनः-
विसृष्टास्वथ नारीषु धृतराष्ट्रोऽम्बिकासुतः
विललाप महाराज दुःखाद्दुःखतरं गतः
सधूममिव निश्श्वस्य करौ धुन्वन् पुनःपुनः
बहुशाञ्चिन्तयित्वा तु सञ्जयं वाक्यमब्रवीत्
धृतराष्ट्रः-
अहो बत महद्दुःखं यदहं पाण्डवान् रणे
क्षेमिणश्चाव्ययांश्चैव त्वत्तस्सूत शृणोमि वै
वज्रसारमयं नूनं हृदयं मम दुर्भिदम्
यच्छ्रुत्वा निहतान् पुत्रान् दीर्यते न सहस्रधा
चिन्तयित्वा वचस्तेषां बालक्रीडां च सञ्जय
अद्य चैव हताञ् श्रुत्वा भृशं मे दूयते मनः
अन्धत्वाद्यदि पुत्राणां न मे रूपिनिदर्शनम्
पुत्रस्नेहकृता प्रीतिर् नित्यमेतेषु धारिता
बालभावमतिक्रान्तान् यौवनस्थांश्च तानहम्
श्रियं प्राप्तांश्च ताञ् श्रुत्वा हृष्ट आसं तदाऽनघ</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/003/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/003/</guid>
      <description>सञ्जयः-
शृणु राजन्नवहितो यथा वृत्तो महान् क्षयः
कुरूणां पाण्डवानां च समासाद्य परस्परम्
निहते सूतपुत्रे च फल्गुनेन महात्मना
विद्रुतेषु च सैन्येषु समानीतेषु चासकृत्
विमुखे तव पुत्रे च शोकोपहतचेतसि
भृशोद्विग्नेषु सैन्येषु दृष्ट्वा पार्थस्य विक्रमम्
ध्यायमानेषु योधेषु दुःखं प्राप्तेषु भारत
बलानां मथ्यमानानां श्रुत्वा निनदमुत्तमम्
अभिज्ञानं नरेन्द्राणां विकृतं प्रेक्ष्य संयुगे
पतितानि च नीडानि ध्वजांश्चैव महात्मनाम्
रणे विनिहतान् नागान् दृष्ट्वा पत्तींश्च मारिष
आयोधनं चातिघोरं रुद्रस्याक्रीडसन्निभम्
अप्रख्यातिं गतानां तु राज्ञां शतसहस्रशः
कृपाविष्टः कृपो दृष्ट्वा वयश्शीलसमन्वितः
अब्रवीत् तत्र तेजस्वी सोऽभिसृत्य जनाधिपम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/004/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/004/</guid>
      <description>सञ्जयः-
एवमुक्तस्ततो राजा गौतमेन तपस्विना
निश्श्वस्य दीर्घमुष्णं च तूष्णीमासीद्विशां पते
ततो मुहूर्तं स ध्यात्वा पुत्रस्तव महामनाः
कृपं शारद्वतं वाक्यम् इत्युवाच परन्तपः
दुर्योधनः-
यत् किञ्चित् सुहृदा वाच्यं तत् सर्वं श्रावितं त्वया
कृतं च भवता सर्वं प्राणान् सन्त्यज्य युध्यता
गाहमानमनीकानि युध्यमानं महारथैः
पाण्डवैरतितेजोभिर् लोकस्त्वामनुदृष्टवान्
सुहृदा यद्वितं वाच्यं भवता श्रावितोऽम्ह्यहम्
नाभिनन्दामि तत् सर्वं मुमूर्षोरिव भेषजम्
हेतुकारणसंयुक्तं हितं वचनमुत्तमम्
उच्यमानं महाबाहो न मे विप्राग्र्य रोचते
बहु विप्रकृतोऽस्माभिः कथं सोऽस्मासु विश्वसेत्
अक्षद्यूते च नृपतिर् जित्वा राज्यं महद्धनम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/005/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/005/</guid>
      <description>सञ्जयः-
तथा हिमवतः प्रस्थे सर्वे युद्धाभिनन्दिनः
सर्व एव महाराज योधास्तत्र समागताः
शल्यश्च चित्रसेनश्च शकुनिश्च महारथः।
अश्वत्थामा कृपश्चैव कृतवर्मा च सात्वतः
सुषेणोऽरिष्टसेनश्च धृतसेनश्च वीर्यवान्
जयत्सेनश्च राजानस् ते रात्रिमुषितास्ततः
रणे कर्णे हते वीरे त्रासिता जितकाशिभिः
नालभञ्शर्म ते पुत्रा हिमवन्तमृते गिरिम्
तेऽब्रुवन् सहितास्तत्र राजानं सैन्यसन्निधौ
सैनिकाः-
कृतयत्ना रणे राजन् सम्पूज्य विधिवत् तदा
कृत्वा सेनाप्रणेतारं परांस्त्वं योद्धुमर्हसि
येनाभिगुप्ता यास्यामो जयेमासुहृदो वयम्
सञ्जयः-
ततो दुर्योधनस्स्थित्वा रणे रथवरोत्तमे
सर्वसत्त्वविभागज्ञम् अन्तकप्रतिमं रणे
स्वाङ्गप्रच्छन्नशिरसं कम्बुग्रीवं प्रियंवदम्
व्याकोचपद्माभमुखं व्याघ्रास्यं मेरुगौरवम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/006/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/006/</guid>
      <description>सञ्जयः-
एतच्छ्रुत्वा वचो राज्ञो मद्रराजः प्रतापवान्
दुर्योधनं तदा राजन्निदं वचनमब्रवीत्
शल्यः-
दुर्योधन महाबाहो शृणु वाक्यमरिन्दम
यावेतौ मन्यसे कृष्णौ रथस्थौ रथिनां वरौ
न मे तुल्यावुभावेतौ बाहुवीर्ये कथञ्चन
उद्यतां पृथिवीं सर्वां ससुरासुरमानवाम्
योधयेयं रणमुखे सङ्क्रुद्धः किमु पाण्डवान्
विजेष्ये च रणे पार्थान् सोमकांश्च समागतान्
अहं सेनाप्रणेता वै भविष्यामि न संशयः
तं च व्यूहं विधास्यामि न करिष्यन्ति यं परे
अद्यैवाहं रणे सर्वान् पाञ्चालान् सह पाण्डवैः
निहनिष्यामि वा राजन्द्र स्वर्गं यास्यामि वा हतः
अद्य पश्यन्तु मां लोका विचरन्तमभीतवत्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/007/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/007/</guid>
      <description>सञ्जयः-
व्यतीतायां रजन्यां तु राजा दुर्योधनस्तदा
अब्रवीत् तावकान् सर्वान् सन्नह्यन्तां महारथाः
राज्ञस्तु मतमास्थाय समनह्यत सा चमूः
अचोदयंस्तदा तूर्णं पर्यधावंस्तथा परान्
अकल्प्यन्त च मातङ्गास् समनह्यन्त पत्तयः
हयानास्तरणोपेतांश् चक्रुरन्ये सहस्रशः
वादित्राणां च निनदः प्रादुरासीद्विशां पते
चोदनार्थं च सैन्यानां योधानां चाप्यनेकशः
ततो बलानि सर्वाणि हतशिष्टानि भारत
सन्नद्धान्येव दृश्यन्ते मृत्युं कृत्वा निवर्तनम्
शल्यं सेनापतिं कृत्वा मद्रराजं महारथाः
प्रविभज्य बलं सर्वम् अनीकेषु व्यवस्थिताः
ततस्सर्वे समागम्य पुत्रेण तव चोदिताः
कृपश्च कृतवर्मा च द्रौणिश्शल्योऽथ सौबलः
अन्ये च पार्थिवास्सर्वे समयं चक्रिरे तदा</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/008/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/008/</guid>
      <description>सञ्जयः-
ततः प्रववृते युद्धं घोररूपं भयानकम्
सृञ्जयैस्सह राजेन्द्र देवासुररणोपमम्
नराघाश्च गजौघाश्च वाजिनश्च सहस्रशः
सादिनश्च पराक्रान्तास् समाजग्मुः परस्परम्
नागानां भीमरूपाणां द्रवतां निस्स्वनो महान्
अश्रूयत यथा काले जलदानां नभस्थले
नागैरभ्याहताः केचित् सरथा रथिनो भृशम्
व्यद्रवन्त रणे भीता द्राव्यमाणा मदोत्कटैः
हयौघान् पादरक्षांश्च रथिनस्तत्र शिक्षिताः
शरैस्सम्प्रेषयामासुः परलोकाय भारत
सादिनश्शिक्षिता राजन् परिवार्य महारथान्
विचरन्तो रणे ह्यघ्नन् प्रासशक्त्यादिभिस्तदा
धन्विनः पुरुषाः केचित् सन्निवार्य महारथम्
एकं बहव आसाद्य प्रैषयन् वै यमक्षयम्
नागं रथगताश्चान्ये परिवार्य महारथाः
सोत्तरायुधिनं जघ्नुर् द्रवमाणा महारथाः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/009/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/009/</guid>
      <description>सञ्जयः-
तत् प्रभग्नं बलं दृष्ट्वा तावका भरतर्षभ
मद्रराजं पुरस्कृत्य जग्मुर्युद्धाय भारत
मद्रराजो महाराज सारथिं वाक्यमब्रवीत्
शल्यः-
एष तिष्ठति वै राजा पाण्डुपुत्रो युधिष्ठिरः
छत्रेण ध्रियमाणेन पाण्डुरेण विराजता
तत्र मां प्रापय क्षिप्रं सारथे पश्य मे बलम्
न समर्थास्तु मे पार्थास् स्थातुमद्याग्रतो युधि
सञ्जयः-
एवमुक्तस्ततः प्रायान्मद्रराजस्य सारथिः
यत्र राजा धर्मपुत्रस् सत्यसन्धो युधिष्ठिरः
आपतत्तच्च सहसा पाण्डवानां महद्बलम्
दधारैको रणे शल्यो वेलेवोद्वृत्तमर्णवम्
पाण्डवानां बलौघस्तु शल्यमासाद्य मारिष
व्यतिष्ठत तदा युद्धे सिन्धोर्वेग इवाचलम्
मद्रराजं तु समरे दृष्ट्वा युद्धाय विष्ठितम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/010/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/010/</guid>
      <description>सञ्जयः-
तस्मिन् विलुलिते सैन्ये वध्यमाने परस्परम्
द्रवमाणेषु सैन्येषु विद्रवत्सु च दन्तिषु
कूजतां स्तनतां चैव पदातीनां महाहवे
विद्रुतेषु महाराज हयेषु बहुधा तदा
सङ्क्षये दारुणे जाते सङ्गरे सर्वदेहिनाम्
नानाशस्त्रसमावापे व्यतिषक्तरथद्विपे
हर्षणे युद्धशौण्डानां भीरूणां भयवर्धने
गाहमानेषु योधेषु परस्परवधैषिषु
प्राणादाने महाघोरे वर्तमाने दुरोदरे
सङ्ग्रामे घोररूपे तु यमराष्ट्रविवर्धने
पाण्डवास्तावकं सैन्यं व्यधमन् निशितैश्शरैः
तथैव तावका योधा जघ्नुः पाण्डवसैनिकान्
तस्मिंस्तथा वर्तमाने युद्धे भीरुभयङ्करे
पूर्वाह्णे चापि सम्प्राप्ते भास्करोदयनं प्रति
लब्धलक्षाः परे राजन् रक्षिताश्च महात्मभिः
अयोधयंस्तव बलं मृत्युं कृत्वा निवर्तनम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/011/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/011/</guid>
      <description>सञ्जयः-
पतितं प्रेक्ष्य यन्तारं शल्यश्शैक्यायसीं गदाम्
आदाय तरसा राजंस् तस्थौ गिरिरिवाचलः
तं दीप्तमिव कालाग्निं पाशहस्तमिवान्तकम्
सशृङ्गमिव कैलासं सवज्रमिव वासवम्
सशूलमिव हि त्र्यक्षं सचक्रमिव चक्रिणम्
सशक्तिमिव सेनान्यं वने मत्तमिव द्विपम्
जवेनाभ्यपतद्भीमं प्रगृह्य महतीं गदाम्
ततश्शङ्खप्रणादश्च तूर्याणां च सहस्रशः
सिंहनादश्च सञ्जज्ञे शूराणां हर्षवर्धनः
प्रैक्षन्ते सर्वतस्ते हि योधा मत्ताविव द्विपौ
तावकाश्च परे चैव साधु साध्वित्यपूजयन्
न हि मद्राधिपादन्यो रामाद्वा यदुनन्दनात्
सोढुमुत्सहते वेगं भीमसेनस्य संयुगे
तथा मद्राधिपस्यापि गदावेगं महात्मनः
सोढुमुत्सहते नान्यः पुमान् युधि वृकोदरात्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/012/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/012/</guid>
      <description>सञ्जयः-
पीडिते धर्मराजे तु मद्रराजेन मारिष
सात्यकिर्भीमसेनश्च माद्रीपुत्रौ च दुर्जयौ
परिवार्य रथैश्शल्यं पीडयामासुराहवे
तमेकं बहुभिर्दृष्ट्वा पीड्यमानं महारथैः
साधुवादो महाञ्जज्ञे सिद्धाश्चासन् प्रहर्षिताः
आश्चर्यमित्यभाषन्त मुनयश्चापि सङ्गताः
भीमसेनो रणे शल्यं शल्यभूतं पराक्रमे
एकेन विद्ध्वा बाणेन पुनर्विव्याध सप्तभिः
सात्यकिश्च शतेनैनं धर्मपुत्रपरीप्सया
मद्रेश्वरमवाकीर्य सिंहनादमथानदत्
नकुलः पञ्चभिश्चैनं सहदेवश्च सप्तभिः
विद्ध्वा तत्र ततस्तूर्णं पुनर्विव्याध सप्तभिः
स तु शूरो रणे यत्तः पीडितस्तैर्महारथैः
विकृष्य कार्मुकं घोरं वेगघ्नं भारसाधनम्
सात्यकिं पञ्चविंशत्या शल्यो विव्याध मारिष
भीमसेनं त्रिसप्तत्या नकुलं पञ्चभिस्तथा
सम्यक् सविशिखं चापं सहदेवस्य धन्विनः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/013/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/013/</guid>
      <description>सञ्जयः-
अर्जुनो द्रौणिना विद्धो युद्धे बहुभिरायसैः
तस्य चानुचरैश्शूरैस् त्रिगर्तानां महारथैः
द्रौणिं विव्याध समरे त्रिभिरेव शिलीमुखैः
तथेतरान् महेष्वासान् द्वाभ्यां द्वाभ्यां समाच्छिनत्
भूयश्चैतान् महाबाहुस् शरवर्षैरवाकिरत्
शरकण्टकिनस्ते तु तावका भरतर्षभ
न जहुस्समरे पार्थं वध्यमानाश्शिलीमुखैः
अर्जुनं रथवंशेन द्रोणपुत्रपुरोगमाः
अयोधयन्त समरे परिवार्य महारथम्
तैस्तु क्षिप्ताश्शरा राजन् कार्तस्वरविभूषिताः
अर्जुनस्य रथोपस्थं पूरयामासुरञ्जसा
तथा कृष्णौ महेष्वासौ वृषभौ सर्वधन्विनाम्
शरैर्वीक्ष्य वितुन्नाङ्गौ प्रहृष्टो युद्धदुर्मदौ
कूबरं रथचक्राणि ईषान् योक्त्राणि चाभि भो
युगं चैवानुकर्षं च शरभूतमभूत् तदा
न तादृशं दृष्टपूर्वं राजन् नैव च मे श्रुतम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/014/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/014/</guid>
      <description>सञ्जयः-
दुर्योधनो महाराज धृष्टद्युम्नश्च पार्षतः
चक्रतुस्सुमहद्युद्धं शरशक्तिसमाकुलम्
ततो राजन् समापेतश् शरधारास्सहस्रशः
अम्बुदानां यथा काले जलधारास्समन्ततः
राजा तु पार्षतं विद्ध्वा शरैस्सन्नतपर्वभिः
द्रोणहन्तारमुग्रैस्तु पुनर्विव्याध सप्तभिः
धृष्टद्युम्नस्तु समरे बलवान् दृढविक्रमः
सप्तत्या विशिखानां वै दुर्योधनमपीडयत्
पीडितं प्रेक्ष्य राजानं सोदर्या भरतर्षभ
महत्या सेनया सार्धं परिवव्रुक्ष पार्षतम्
स तैः परिवृतश्शूरैस् सर्वतोऽतिरथैर्भृशम्
व्यचरत् समरे राजन् दर्शयन् हस्तलाघवम्
शिखण्डी कृतवर्माणं गौतमं च महारथम्
प्रभद्रकैस्समायुक्तो योधयामास धन्विनौ
तत्रासीत् सुमहद्युद्धं घोररूपं विशां पते
प्राणान् सन्त्यजतोर्युद्धे प्राणद्यूताभिदेविनोः
शल्यस्तु शरवर्षाणि विमुञ्चन् सर्वतो दिशम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/015/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/015/</guid>
      <description>सञ्जयः-
ततस्सेना तव विभो मद्रराजपुरस्कृता
पुनरभ्यद्रवत् पार्थान् वेगेन महता रणे
पीडितास्तावकास्सर्वे प्रधावन्तो रणोत्कटाः
क्षणेन चैव पार्थास्ते बहुत्वात् समलोलयन्
तैर्वध्यमानाःकुरुभिः पाण्डवानावतस्थिरे
निवार्यमाणा भीमेन पश्यतोः कृष्णपार्थयोः
ततो धनञ्जयः क्रुद्धः कृपं सह पदानुगैः
अवारयच्छरौघेण कृतवर्माणमेव च
शकुनिं सहदेवश्च सहसैन्यमवाकिरत्
नकुलः पार्श्वतस्स्थित्वा मद्रराजमयोधयत्
द्रौपदेया नरेन्द्रांश्च भूयिष्ठं समवारयन्
द्रोणपुत्रं च पाञ्चाल्यश् शिखण्डी समवारयत्
शल्यं तु सह सैन्येन कुन्तीपुत्रो युधिष्ठिरः
भीमसेनस्तु राजानं गदापाणिरवारयत्
ततस्समभवद्युद्धं संसक्तं तत्र तत्र ह
तावकानां परेषां च सङ्ग्रामेष्वनिवर्तिनाम्
तत्र पश्यामहे कर्म शल्यस्यातिमहद्रणे</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/016/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/016/</guid>
      <description>सञ्जयः-
तं भीमसेनश्च शिनेश्च नप्ता माद्र्याश्च पुत्रौ पुरुषप्रवीरौ
समापतन् भीमबलेन राजन् पर्यापुरन्योन्यमथाह्वयन्त
ततस्तु शूरास्समरे नरेन्द्र मद्रेश्वरं प्राप्य युधां वरिष्ठम्
आवार्य चैनं समरे नृवीरा जघ्नुश्शितैः पत्रिभिरुग्रवेगैः
संरक्षितो भीमसेनेन राजा माद्रीसुताभ्यामथ माधवेन
मद्राधिपं पत्रिभिरुग्रवेगैस् स्तनान्तरे धर्मसुतो निजघ्ने
ततो रणे तावकानां रथौघास् समीक्ष्य मद्राधिपतिं शरार्तम्
पर्यावव्रुः प्रवरास्सर्वयोधा दुर्योधनस्यानुमते समन्तात्
ततो द्रुतं मद्रजनाधिपो रणे युधिष्ठिरं सप्तभिः प्रत्यविध्यत्
तं चापि पार्थो नवभिः पृषत्कैर् विव्याध राजंस्तुमुले महात्मा
आकर्णपूर्णायतसम्प्रयुक्तैश् शरैस्तदा संयति तैलधौतैः
अन्योन्यमाच्छादयतां महारथौ मद्राधिपश्चापि युधिष्ठिरश्च
ततस्तु तूर्णं समरे महारथौ परस्परस्यान्तरमीक्षमाणौ</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/017/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/017/</guid>
      <description>सञ्जयः-
ततो निपतितो भूमिविन्द्रध्वज इवोच्छ्रितः
बाहू प्रसार्याभिमुखो धर्मराजस्य मद्रराट्
शक्त्या विभिन्नहृदयो विप्रयुक्तायुधध्वजः
हतो निपतितो भूमाविन्द्रध्वज इव स्थितः
स तथा भिन्नसर्वाङ्गो रुधिरेण समुक्षितः
प्रत्युद्गत इव प्रेम्णा भूम्या स नरपुङ्गवः
प्रियया कान्तया कान्तः पतमान इवोरसि
चिरं भुक्त्वा वसुमतीं प्रियां कान्तामिव प्रभुः
सर्वैरङ्गैस्समाश्लिष्य प्रसुप्त इव सोऽभवत्
धर्म्ये धर्मात्मना युद्धे निहतो धर्मसूनुना
सम्यग्घुत इवोत्सृष्टः प्रशान्तोऽग्निरिवाध्वरे
तं शान्तमपि मद्रेशं लक्ष्मीर्नैव व्यमुञ्चत
ततो युधिष्ठिरश्चापम् आदायेन्द्रधनुष्प्रभम्
व्यधमद्द्विषतस्सङ्ख्ये खगराडिव पन्नगान्
देहांस्तु निशितैर्भल्लै रिपूणां नाशयत् क्षणात्
ततः पार्थस्य बाणौघैर् आवृतास्सैनिकास्तव</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/018/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/018/</guid>
      <description>सञ्जयः-
सञ्जयः
सन्निवृत्ते बलौघे तु साल्वो म्लेच्छगणाधिपः
शल्ये तु निहते राजन् मद्रराजपदानुगाः
अभ्यवर्तत सङ्क्रुद्धः पाण्डूनां सुमहद्बलम्
रथास्सप्तशतं वीरा निर्ययुर्महतो बलात्
आस्थाय च महानागं प्रभिन्नं पर्वतोपमम्
दुर्योधनस्तु द्विरदम् आरुह्याचलसन्निभम्
दृप्तमैरावतप्रख्यम् अमित्रगणमर्दनम्
छत्रेण ध्रियमाणेन वीज्यमानश्च चामरैः
न गन्तव्यं न गन्तव्यम् इति मद्रानवारयत्
योऽसौ महापद्मकुलप्रसूतः प्रपूजितो धार्तराष्ट्रेण नित्यम्
दुर्योधनेन ते वीरा वार्यमाणाः पुनः पुनः
सुकल्पितश्शास्त्रविनिश्चयज्ञैस् सदौपवाह्यस्समरेषु राज्ञः
युधिष्ठिरं जिघांसन्तः पाण्डूनां प्राविशन् बलम्
ऐरावतं दैत्यगणान् विमृद्नञ् शक्रो यथा सञ्जनयन् भयानि
ते तु शूरा महाराज कृतचित्तास्स्म योधने</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/019/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/019/</guid>
      <description>सञ्जय उवाच
सञ्जयः-
तस्मिंस्तु निहते साल्वे शूरे समितिशोभने
पातिते युधि दुर्धर्षे मद्रराजे महारथे
तवाभज्यद्बलं वेगाद् वातेनेव महाद्रुमः
हतप्रवीरा विध्वस्ता निकृत्ता निशितैश्शरैः
तत् प्रभग्नं बलं दृष्ट्वा कृतवर्मा महारथः
तावकास्तव पुत्राश्च प्रायशो विमुखा भवन्
दधार समरे शूरश् शत्रुसेनां महाबलः
वणिजो नावि भिन्नायां यथाऽगाधे महार्णवे
सन्निवृत्तास्तु ते वीरा दृष्ट्वा सात्वतमाहवे
अपारे पारमिच्छन्तो हते शूरे महात्मनि
शैलोपमं स्थिरं राजन् विकिरन्तं शरान् युधि
मद्रराजे महाराज वित्रेसुश्शरविक्षताः
ततः प्रववृते युद्धं कुरूणां पाण्डवैस्सह
अनाथा नाथमिच्छन्तो मृगास्सिंहार्दिता इव</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/020/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/020/</guid>
      <description>सञ्जयः-
पुत्रस्तु ते महाराज रथस्थो रथिनां वरः
दुराधर्षो बभौ युद्धे यथा रुद्रः प्रतापवान्
तस्य बाणसहस्रैस्तु प्रच्छन्ना ह्यभवन्मही
परांश्च सिषिचे बाणैर् धाराभिरिव पर्वतान्
न च सोऽस्ति पुमान् कश्चित् पाण्डवानां बलार्णवे
हयो गजो रथो वाऽपि योऽस्य बाणैरविक्षतः
यं यं हि समरे योधं प्रपश्यामि विशां पते
स स बाणैश्चितोऽभूद्वै तव पुत्रेण भारत
यथा सैन्येन रजसा समुद्भूतेन वाहिनी
प्रत्यदृश्यत सञ्छन्ना तथा बाणैर्महात्मनः
बाणभूतामपश्याम पृथिवीं पृथिवीपते
दुर्योधनेनापतता क्षिप्रहस्तेन धन्विना
तेषु योधसहस्रेषु तावकेषु परेषु च
नास्ति दुर्योधनसमः पुमानिति मतिर्मम</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/021/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/021/</guid>
      <description>सञ्जयः-
अल्पावशिष्टे सैन्ये तु पाण्डवैर्निहते बले
अश्वैस्सप्तसहस्रैस्तु उपावर्तत सौबलः
स यात्वा वाहिनीं तूर्णं चोदयानस्स्वकान् युधि
युध्यध्वमिति संहृष्टाः पुनः पुनररिन्दमाः
अपृच्छत् क्षत्रियांश्चत्र क्व स राजा सुयोधनः
शकुनेस्तु वचश्श्रुत्वा त ऊचुर्भरतर्षभ
सैनिकाः-
असौ तिष्ठति कौरव्यो रणमध्ये महाबलः
यत्रैतत् सुमहच्छत्रं पूर्णचन्द्रसमप्रभम्
यत्रैते सतलत्राणा रथास्तिष्ठन्ति दंशिताः
यत्रैष शब्दस्तुमुलः पर्जन्यनिनदोपमः
तत्र गच्छ द्रुतं राजंस् ततो द्रक्ष्यसि कौरवम्
सञ्जयः-
एवमुक्तस्तु तैश्शूरैश् शकुनिस्सौबलस्तदा
प्रययौ तत्र यत्रासौ पुत्रस्तव जनाधिप
सर्वतस्संवृतो वीरैस् समरेष्वनिवर्तिभिः
ततो दुर्योधनं दृष्ट्वा रथानीके व्यवस्थितम्
सरथांस्तावकान् सर्वान् हर्षयञ् शकुनिस्ततः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/022/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/022/</guid>
      <description>सञ्जयः-
अस्यतां यतमानानां शूराणामनिवर्तिनाम्
सङ्कल्पमकरोन्मोघं गाण्डीवेन धनञ्जयः
इन्द्राशनिसमस्पर्शान् अविषह्यान् मनिजवान्
विसृजन् दृश्यते बाणान् धारा मुञ्चन्निवाम्बुदः
तत् सैन्यं भरतश्रेष्ठ वध्यमानं किरीटिना
सम्प्रदुद्राव सङ्ग्रामात् तव पुत्रस्य पश्यतः
हतयुग्यास्तथा केचिद्धतसूतरथाः परे
भग्नाक्षयुगचक्रेषाः केचिदासन् विशाम्पते
अक्षता युगपत् केचित् प्राद्रवन् भयपीडिताः
अन्येषां सायकाः क्षीणास् तथाऽन्ये शरपीडिताः
केचित् पुत्रानुपादाय हतभूयिष्ठवाहनाः
विचुक्रुशुः पितॄनन्ये सहायानपरे पुनः
बान्धवांश्च नरव्याघ्र भ्रातॄन् सम्बन्धिनस्तथा
दुद्रुवुः केचिदुत्सृज्य तत्र तत्र विशां पते
बहवोऽत्र भृशं विद्धा मुह्यमाना महारथाः
निष्टसञ्ज्ञास्स्म दृश्यन्ते पार्थबाणहता नराः
तानन्ये रथमारोप्य आश्वास्य च मुहूर्तकम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/023/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/023/</guid>
      <description>सञ्जयः-
गजानीके हते तस्मिन् पाण्डुपुत्रेण भारत
वध्यमाने बले राजन् भीमसेनेन सर्वशः
विचरन्तमपश्याम भीमसेनं रणाजिरे
दण्डहस्तमिव क्रुद्धम् अन्तकं प्राणहारिणम्
समेत्य च महाराज हतशेषास्सुतास्तव
अदृश्यमाने कौरव्ये पुत्रे दुर्योधने तव
सोदर्यास्सहिता भूत्वा भीमसेनमुपाद्रवन्
श्रुतर्वा सञ्जयश्चैव जयत्सेनश्श्रुतान्तकः
दुर्विमोचनकश्चैव तथा दुर्विषहो बली
दुर्मर्षणो महाराज जैत्रो भूरिबलो नलः
इत्येते सहिता भूत्वा तव पुत्रासमन्ततः
भीमसेनमभिद्रुत्य रुरुधुस्सर्वतो दिशः
ततो भीमो महाराज स्वरथं पुनरास्थितः
मुमोच निशितान् बाणान् पुत्राणां तव मर्मसु
ते कीर्यमाणा भीमेन पुत्रास्तव महारणे
भीमसेनमवासेधन् प्लवाता इव कुञ्जरम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/024/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/024/</guid>
      <description>सञ्जयः-
दुर्योधनो महाराज सुदर्शश्चापि ते सुतः
हतशेषौ तदा सङ्ख्ये वाजिमध्ये व्यवस्थितौ
ततो दुर्योधनं दृष्ट्वा वाजिमध्ये व्यवस्थितम्
उवाच देवकीपुत्रः कुन्तीपुत्रं धनञ्जयम्
श्रीभगवान्-
शत्रवो हतभूयिष्ठाः ज्ञातयः परिपालिताः
गृहीत्वा सञ्जयं चासौ निवृत्तश्शिनिपुङ्गवः
परिश्रान्तश्च नकुलस् सहदेवश्च भारत
योधयित्वा रणे पार्थान् धार्तराष्ट्रपदानुगान्
सुयोधनमभित्यज्य त्रय एते व्यवस्थिताः
कृपश्च कृतवर्मा च द्रौणिश्चैव महारथः
असौ तिष्ठति पाञ्चाल्यश् श्रिया परमया युतः
दुर्योधनबलं हत्वा सहसर्वैः प्रभद्रकैः
असौ दुर्योधनः पार्थ वाजिमध्ये व्यवस्थितः
छत्रेण ध्रियामणेन प्रेक्षमाणो मुहुर्मुहुः
प्रतिव्यूह्य बलं सर्वं सङ्ग्रामे धृतराष्ट्रजः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/025/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/025/</guid>
      <description>सञ्जयः-
तस्मिन् प्रवृत्ते सङ्ग्रामे गजवाजिनरक्षये
शकुनिस्सौबलो राजन् सहदेवं समभ्ययात्
ततोऽस्यापततस्तूर्णं सहदेवः प्रतापवान्
शरौघान् प्रेषयामास पतङ्गानिव घोषिणः
उलूकं च रणे राजन् विव्याध निशितैश्शरैः
शकुनिस्तु महाराज भीमं विद्ध्वा त्रिभिश्शरैः
सायकानां नवत्या वै सहदेवं समाकिरत्
ते शूरास्समरे राजन् समासाद्य परस्परम्
विव्यधुर्निशितैर्बाणैः कङ्कबर्हिणवाजितैः
स्वर्णपुङ्खैश्शिलधौतैर् आकर्णात् प्रहितैश्शरैः
तेषां चापभुजोत्सृष्टा शरवृष्टिर्विशां पते
प्राच्छादयद्दिशस्सर्वा धाराभिरिव तोयदः
ततः क्रुद्धो रणे भीमस् सहदेवश्च भारत
चेरतुः कदनं सङ्ख्ये प्रकुर्वन्तौ महाबलौ
ताभ्यां शरशतैश्छन्नं तद्बलं भरतर्षभ
अन्धकारमिवाकाशम् अभवत् तत्र तत्र ह
अश्वैर्विपरिधावद्भिश् शरश्छिन्नैर्विशां पते</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/026/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/026/</guid>
      <description>सञ्जयः-
ततः क्रुद्धा महाराज सौबलस्य पदानुगाः
त्यक्त्वा जीवितमाक्रन्दे पाण्डवान् पर्यवारयन्
तानर्जुनः प्रत्यगृह्णात् सहदेवजये धृतः
भीमसेनश्च तेजस्वी क्रुद्धाशीविषदर्शनः
शक्त्यृष्टिप्रासहस्तानां सहदेवं जिघांसताम्
सङ्कल्पमकरोन्मोघं गाण्डीवेन धनञ्जयः
प्रगृहीतायुधान् बाहून् योधानामभिधावताम्
भल्लैश्चिच्छेद बीभत्सुश् शिरांस्यपि भुजानपि
ते हयाः प्रत्यपद्यन्त वसुधां विगतासवः
त्वरता लोकवीरेण निहतास्सव्यसाचिना
ततो दुर्योधनो राजा दृष्ट्वा स्वबलसङ्क्षयम्
हतशेषान् समानीय रथान् नवशतान् विभो
कुञ्जरांश्च हयांश्चैव पादातांश्च परन्तपः
उवाच दुःखितान् सर्वान् धार्तराष्ट्रो महीपतिः
दुर्योधनः-
समासाद्य रणे सर्वान् पाण्डवान् ससुहृद्गणान्
पाञ्चाल्यं चापि सबलं हत्वा शीघ्रं निवर्तत
सञ्जयः-</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/027/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/027/</guid>
      <description>सञ्जयः-
मुहूर्तादिव राजेन्द्र सर्वं शून्यमदृश्यत
मत्तवारणसङ्घुष्टं शिबिरं विद्रुते बले
यत्र शब्देन महता अबुध्यन्त महारथाः
तत्र शब्दं न शृणुमो मनुष्यस्यापि कस्य चित्
धृतराष्ट्रः-
हतेषु तेषु सैन्येषु पाण्डुपुत्रै रणाजिरे
मामका ह्यवशिष्टास्ते किमकुर्वत सञ्जय
कृपश्च कृतवर्मा च द्रोणपुत्रश्च वीर्यवान्
दुर्योधनश्च मन्दात्मा राजा किमकरोत् तदा
सञ्जयः-
सम्प्राद्रवत्सु दारेषु क्षत्रियाणां महात्मनाम्
विद्रुते शिबिरे शून्ये भृशोद्विग्नास्त्रयो रथाः
निशम्य पाण्डुपुत्राणां जयिनां सुमहास्वनम्
विद्रुतं शिबिरं दृष्ट्वा सायाह्ने राजगर्धिनः
स्थानं नारोचयंस्तत्र ततस्तं ह्रदमभ्ययुः
युधिष्ठिरोऽपि कौन्तेयो भ्रातृभिस्सहितो रणे
हृष्टः पर्यपतद्राजन् दुर्योधनवधेप्सया</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/028/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/028/</guid>
      <description>सञ्जयः-
ततस्तेष्वपयातेषु रथेषु त्रिषु पाण्डवाः
तं ह्रदं प्रत्यपद्यन्त यत्र दुर्योधनोऽभवत्
आसाद्य च कुरुश्रेष्ठ तदा द्वैपायनं ह्रदम्
स्तम्भितं धार्तराष्ट्रेण दृष्ट्वा तं सलिलाशयम्
वासुदेवमिदं वाक्यम् अब्रवीत् कुरुनन्दनः
युधिष्ठिरः-
पश्येमां धार्तराष्ट्रेण मायामप्सु प्रयोजिताम्
विष्टभ्य सलिलं शेते नास्य मानुषतो भयम्
दैवीं मायामिमां कृत्वा सलिलान्तर्गतो ह्ययम्
निकृत्या निकृतिप्रज्ञो न स जीवन् विमोक्ष्यते
यद्यस्य समरे साह्यं कुरुते वज्रभृत्स्वयम्
तथाऽप्येनं हतं युद्धे लोका द्रक्ष्यन्ति माधव
श्रीगवान्-
मायाविन इमां मायां मायया जहि भारत
मायावी मायया वध्यस् सत्यमेतद्युधिष्ठिर
क्रियाभ्युपायैर्बहुलैर् मायामप्सु प्रयुज्य ह</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/029/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/029/</guid>
      <description>सञ्जयः-
एवं दुर्योधने राजन् गर्जमाने पुनः पुनः
वासुदेवोऽब्रवीत् क्रुद्धो युधिष्ठिरमिदं वचः
श्रीभगवान्-
यदि नाम ह्ययं यूद्धे वरयेत् त्वां युधिष्ठिर
अर्जुनं नकुलं वाऽपि सहदेवमथापि वा
किमिदं व्याहृतं राजंस् त्वया साहसमीदृशम्
एकमेव निहत्याजौ भव राजा कुरुष्विति
एतेन हि कृता योग्या वर्षाणीह त्रयोदश
आयसैः पुरुषैः राजन् भीमसेनवधेप्सया
कथं नाम भवेत् कार्यम् अस्माभिर्भरतर्षभ
साहसं कृतवान् यत् त्वम् अनुक्रोशान्नृपोत्तम
न चान्यमद्य पश्यामि प्रतियोद्धारमाहवे
ऋते वृकोदरात् पार्थात् स च नातिकृतश्रमः
तदिदं द्यूतमारब्धं पुनरेव यथा पुरा
विषमं शकुनेश्चैव तव चैव विशेषतः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/030/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/030/</guid>
      <description>जनमेजयः-
पूर्वमेव यदा रामो युद्धे तस्मिन्नुपस्थिते
आमन्त्र्य केशवं यातो वृष्णिभिस्सहितः प्रभुः
बलरामः-
साहाय्यं धार्तराष्ट्रस्य न चेत् कर्तास्मि केशव
तथैव पाण्डुपुत्राणां गमिष्यामि यथागतम्
जनमेजयः-
एवमुक्त्वा तदा रामो यातश्शत्रुनिषूदनः
तस्य चागमनं भूयो ब्रह्मन् ब्रूह्यद्य मे प्रभो
आख्याहि मे विस्तरशः कथं राम उपस्थितः
कथं च दृष्टवान् युद्धं कुशलो ह्यसि वै द्विज
वैशम्पायनः-
उपप्लाव्ये निविष्टेषु पाण्डवेषु महात्मसु
प्रेषितो धृतराष्ट्रस्य समीपं मधुसूदनः
शमं प्रति महाबाहो हितार्थं सर्वदेहिनाम्
स गत्वा हास्तिनपुरं धृतराष्ट्रं समेत्य च
उक्तवान् वचनं पथ्यं हितं चैव विशां पते</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/031/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/031/</guid>
      <description>वैशम्पायनः-
तस्मान्नदीगतं चापि उदपानं महात्मनः
त्रितस्य वै ततो राजन् जगामाथ हलायुधः
तत्र दत्त्वा बहु द्रव्यं पूजयित्वा च वै द्विजान्
उपस्पृश्य तु तत्रैव प्रहृष्टो मुसलायुधः
तत्र धर्मपरो ह्यासीत् त्रितस्तु सुमहातपाः
कूपे वै वसताऽनेन सोमः पीतो महात्मना
तत्र चैनं समुत्सृज्य भ्रातरौ जग्मतुर्गृहान्
ततस्तु तौ शशापाथ त्रितो ब्राह्मणपुङ्गवः
जनमेजयः-
उदपानं कथं ब्रह्मन् कथं च सुमहातपाः
पतितः किञ्च सन्त्यक्तो भ्रातृभ्यां द्विजसत्तम
कूपे कथं च हित्वैनं जग्मतुर्भ्रातरौ र्गृहान्
एतदाचक्ष्व मे ब्रह्मन् यदि श्राव्यं हि मन्यसे</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/032/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/032/</guid>
      <description>वैशम्पायनः-
ततो विनशनं राम आजगाम महाबलः
शूद्राभिर्द्विष्यमाणा या यत्र नष्टा सरस्वती
यस्मात् सा भरतश्रेष्ठ शूद्रद्वेष्या सरस्वती
तस्मात् तामृषयो नित्यम् आहुर्विनशनेति वै
तच्चाप्यतिक्रम्य बलस् सरस्वत्यां महाबलः
सुभूमिकं ततोऽगच्छत् सरस्वत्यास्तटं वरम्
यत्र चाप्सरसश्शुभ्रास् सर्वकालमतन्द्रिताः
क्रीडाभिर्विमलाभिश्च क्रीडन्ति विमलाननाः
तत्र देवास्सगन्धर्वा मासि मासि जनेश्वर
अभिगच्छन्ति तत्तीर्थं पुण्यं ब्राह्मणसेवितम्
तत्र नृत्यन्ति गन्धर्वास् तथैवाप्सरसां गणाः
समेतास्सहिता राजन् यथाप्राप्तं यथासुखम्
तत्र मोदन्ति देवाश्च पितरश्च सवीरुधः
पुण्यैः पुष्पैस्सदा दिव्यैः कीर्यमाणाः पुनः पुनः
आक्रीडभूमिस्सा राजंस् तासामप्सरसां शुभा
सुभूमिकेति विख्याता सरस्वत्यास्तटे वने</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/033/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/033/</guid>
      <description>जनमेजयः-
सप्तसारस्वतं कस्मात् कश्च मङ्कणको मुनिः
कथं सिद्धस्स भगवान् कश्चास्य नियमोऽभवत्
कस्य वंशे समुत्पन्नः किं वाऽधीतं च वै द्विज
एतन्मे सर्वमाचक्ष्व यथावृत्तं महामुने
वैशम्पायनः-
सप्त नद्यस्सरस्वत्या याभिर्व्याप्तमिदं जगत्
आहूता बलवद्भिस्तु तत्र तत्र सरस्वती
सुप्रभा काञ्चनाक्षी च विशाला च मनोवृता
सरस्वत्योघमाला च सुरेणुर्विमलोदका
पितामहस्य महतो वर्तमाने महीपते
वितते यज्ञवाटे वै समेतेषु द्विजातिषु
पुण्याहघोषैर्विमलैर् वेदानां निनदैस्तथा
देवेषु चैव व्यग्रेषु तस्मिन् यज्ञविधौ ततः
तत्र चैवं महाराज दीक्षिते प्रपितामहे
यजतस्तत्र सत्रेण सर्वकामसमृद्धिना
मनसा चिन्तिता ह्यर्था धर्मार्थकुशलैस्तदा</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/034/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/034/</guid>
      <description>वैशम्पायनः-
उषित्वा तत्र रामस्तु सम्पूज्याश्रमवासिनः
तदा मङ्कणके प्रीतिं परां चक्रे हलायुधः
दत्त्वा दानं द्विजातिभ्यो रजनीं तामुपोष्य च
पूजितो मुनिभिश्चैव प्रातरुत्थाय लाङ्गली
अनुज्ञाप्य मुनीन् सर्वान् स्पृष्ट्वा तोयं च भारत
प्रययौ त्वरितं रामस् तीर्थहेतोर्महाबलः
तत औशनसं तीर्थम् आजगाम हलायुधः
कपालमोचनं नाम यत्र मुक्तो महामुनिः
महता शिरसा राजन् ग्रस्तजङ्घो महोदरः
राक्षसस्य महाराज रामक्षिप्तस्य वै पुरा
तत्र पूर्वं तपस्तप्तं काव्येन सुमहात्मना
यत्रास्य नीतिर्निखिला प्रादुर्भूता महात्मनः
तत्र सञ्चिन्तयामास देवदानवविग्रहम्
तत् प्राप्य च बलो राजन् तीर्थप्रवरमुत्तमम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/035/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/035/</guid>
      <description>जनमेजयः-
आर्ष्टिषेणः कथं ब्रह्मन् विपुलं तप्तवांस्तपः
सिन्धुद्वीपः कथं चापि ब्राह्मण्यँल्लब्धवान् पुरा
देवापिश्च कथं राजन् विश्वामित्रश्च सत्तमः
तन्ममाचक्ष्व भगवन् परं कौतूहलं हि मे
वैशम्पायनः-
पुरा कृतयुगे राजन्नार्ष्टिषेणो द्विजोत्तमः
वसन् गुरुकुले नित्यं नियमाध्ययने रतः
तस्य राजन् गुरुकुले वसतो नित्यमेव हि
समाप्तिं नागमन् विद्या नापि वेदा विशां पते
स निर्विण्णस्ततो राजंस् तपस्तेपे महातपाः
ततो वै तपसा तेन प्राप्य वेदाननुत्तमान्
स विद्वान् वेदसंयुक्तस् सिद्धश्चाप्यृषिसत्तमः
तत्र तीर्थे वरान् प्रादात् त्रीनेव सुमहातपाः
आर्ष्टिषेणः-
अस्मिंस्तीर्थे महानद्या अद्यप्रभृति मानवः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/036/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/036/</guid>
      <description>वैशम्पायनः-
ब्रह्मयोनिभिराकीर्णो जगाम यदुनन्दनः
यत्र दाल्भ्यो बको राजन् पश्वर्थं सुमहातपाः
जुहाव धृतराष्ट्रस्य राष्ट्रं कोपसमन्वितः
तपसा घोररूपेण कर्शयन् देहमात्मनः
क्रोधेन महताऽऽविष्टो धर्मात्मा वै प्रतापवान्
पुरा हि नैमिशीयानां सत्रे द्वादशवार्षिके
वृत्ते वैश्वजिते चैव पाञ्चालानृषयोऽगमन्
तत्रेश्वरमयाचन्त दक्षिणार्थं मनीषिणः
तत्र ते लेभिरे राजन् पाञ्चालेभ्यो महर्षयः
बलान्वितान् वत्सतरान् निर्व्याधीन् सप्तविंशतिम्
तानब्रवीद्बको विप्रो विभजध्वं पशूनिति
पशूनेतानहं त्यक्त्वा भिक्षिष्ये राजसत्तमम्
एवमुक्त्वा वको राजन्नृषीन् सर्वान् प्रतापवान्
जगाम धृतराष्ट्रस्य भवनं ब्राह्मणोत्तमः
स समीपं गतो भूत्वा धृतराष्ट्रं नरेश्वरम्
अयाचत पशून् दाल्भ्यस् स चैनं रुषितोऽब्रवीत्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/037/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/037/</guid>
      <description>जनमेजयः-
वसिष्ठापवाहो ब्रह्मन् वै भीमवेगः कथं नु सः
किमर्थं च सरिच्छ्रेष्ठा तमृषिं प्रत्यवाहयत्
केन चाप्यभवद्वैरं कारणं किं च तत् प्रभो
वद पृष्टो महाप्राज्ञ न हि तृप्यामि ते वचः
वैशम्पायनः-
विश्वामित्रस्य विप्रर्षेर् वसिष्ठस्य च भारत
भृशं वैरमभूद्राजंस् तपस्स्पर्धाकृतं महत्
आश्रमो वै वसिष्ठस्य स्थाणुतीर्थेऽभवन्महान्
पूर्वतः पश्चिमश्चासीद् विश्वामित्रस्य धीमतः
यत्र स्थाणुर्महाराज तप्तवान् सुमहत् तपः
यत्रास्य कर्म तद्धोरं प्रवदन्ति मनीषिणः
यत्रेष्ट्वा भगवान् स्थाणुः पूजयित्वा सरस्वतीम्
स्थापयामास तत्तीर्थं स्थाणुतीर्थमिति प्रभुः
तत्र सर्वे सुरास्स्कन्दम् अभ्यषिञ्चन् नराधिप</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/038/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/038/</guid>
      <description>वैशम्पायनः-
स शप्ता तेन क्रुद्धेन विश्वामित्रेण धीमता
तस्मिंस्तीर्थवरे शुभ्रं शोणितं समुपावहत्
अथाजग्मुस्ततो राजन् राक्षसास्तत्र तत्र ह
ततस्ते शोणितं सर्वे पिबन्तस्समुपासते
तृप्ताश्च सुभृशं तेन सुखिता विगतज्वराः
नृत्यन्तश्च हसन्तश्च यथा स्वर्गजितो नराः
कस्यचित्त्वथ कालस्य ऋषयस्सुतपोधनाः
तीर्थयात्रां समाजग्मुस् सरस्वत्यां महीपते
तेषु सर्वेषु तीर्थेषु आप्लुत्य मुनिपुङ्गवाः
प्राप्य प्रीतिं परां चापि तपोलुब्धा विशारदाः
प्रययुर्हि ततो राजन् येन तीर्थं तु तत् तदा
अथागम्य महाभागास् तत्तीर्थं दारुणं तदा
दृष्ट्वा तोयं सरस्वत्याश् शोणितेन समुत्थितम्॥
पीयमानं च रक्षोभिर् बहुभी राजसत्तम</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/039/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/039/</guid>
      <description>जनमेजयः-
सरस्वत्याः प्रभावोऽयम् उक्तस्ते द्विजसत्तम
कुमारस्याभिषेकं तु ब्रह्मन्नाख्यातुमर्हसि
यस्मिन् काले च देशे च यथा च वदतां वर
यैश्चाभिषिक्तो भगवान् विधिना येन च प्रभुः
स्कन्दो यथा च दैत्यानाम् अकरोत् कदनं महत्
तथा सर्वं त्वमाचक्ष्व परं कौतूहलं हि मे
वैशम्पायनः-
कुरुवंशस्य सदृशम् इदं कौतूहलं तव
हर्षमुत्पादयतद् वचो मे जनमेजय
अहं तत् कथयिष्यामि शृण्वतस्ते जनाधिप
अभिषेकं कुमारस्य प्रभावं च महात्मनः
तेजो माहेश्वरं स्कन्नम् अग्नौ प्राणिहितं पुरा
तत् सर्वं भगवानग्निर् नाशकद्धर्तुमक्षयम्
तेन सीदति तेजस्वी दीप्तिमान् हव्यवाहनः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/040/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/040/</guid>
      <description>वैशम्पायनः-
ततोऽभिषेकसम्भारान् सर्वान् सम्भृत्य शास्त्रतः
बृहस्पतिस्समिद्धेऽग्नौ जुहावाज्यं यथाविधि
ततो हिमवता दत्ते मणिप्रवरशोभिते
दिव्यरत्नयुते दिव्ये निषण्णः परमासने
सर्वमङ्गलसम्भारैर् विधिमन्त्रपुरस्कृतम्
आभिषेचनिकं द्रव्यं गृहीत्वा देवतागणाः
इन्द्राविष्णू महावीर्यौ तथा चन्द्रदिवाकरौ
धाता चैव विधाता च तथोभावनिलानलौ
पूष्णा भगेना चार्यम्णा चांशेन च विवस्वता
रुद्रश्च सहितो धीमान् मित्रेण वरुणेन च
रुद्रैर्वसुभिरादित्यैर् अश्विभ्यां च वृतः प्रभुः
विश्वैर्देवैर्मरुद्भिश्च साध्यैश्च पितृभिस्सह
गन्धर्वैरप्सरोभिश्च यक्षराक्षसपन्नगैः
देवर्षिभिरसङ्ख्येयैस् तथा ब्रह्मर्षिभिर्वरैः
वैखानसैर्वालखिल्यैर् वाय्वाहारैर्मरीचिपैः
भृगुभिश्चाङ्गिरोभिश्च यतिभिश्च महात्मभिः
सर्वैर्विद्याधरैः पुण्यैर् योगसिद्धैश्च संवृतः
पितामहः पुलस्त्यश्च पुलहश्च महातपाः
अङ्गिराः कश्यपोऽत्रिश्च मरीचिर्भृगुरेव च</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/041/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/041/</guid>
      <description>वैशम्पायनः-
शृणु मातृगणान् राजन् कुमारानुचरानिमान्
कीर्त्यमानान् महावीर्यान् सपत्नगणसूदनान्
यशस्विनीनां मातॄणां शृणु नामानि भारत
याभिर्व्याप्तास्त्रयो लोकाः कल्याणीभिश्चराचरा
प्रभावती विशालाक्षी पालिता गोनसा तथा
श्रीमती बहुला चैव तथैव बहुपुत्रिका
अप्सुजाता च गोपाली बृहदम्बालिका तथा
जयावती मालिनिका ध्रुवरत्ना भयङ्करी
बहुदामा सुदामा च पिशङ्गी नन्दिनी तथा
एकचूडा महाचूडा चक्रनेमिश्च भारत
अतेजस्वी भवत्सेना कमलाक्ष्यथ शोभना
शत्रुञ्जया तथा वाची क्रोधना शलभीमुखा
माधवी शुभवक्त्रा च तीर्थनेमिश्च भारत
गीतिप्रिया च कल्याणी द्रुममालाऽमितौजसा
तेजस्विनी भोगवती सुभ्रूश्च कनकावती
अलाताक्षी वीर्यवती विद्युज्जिह्वा च भारत</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/042/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/042/</guid>
      <description>जनमेजयः-
अत्यद्भुतमिदं ब्रह्मञ् श्रुतवानस्मि तत्त्वतः
अभिषेकं कुमारस्य विस्तरेण यथाविधि
यच्छ्रुत्वा पूतमात्मानं विजानामि तपोधन
प्रहृष्टानि च रोमाणि प्रसन्नं च मनो मम
अभिषेकं कुमारस्य दैत्यानां च वधं तथा
श्रुत्वा मे परमा प्रीतिर् भूयः कौतूहलं हि मे
वैशम्पायनः-
अपाम्पतिः कथं ह्यस्मिन्नभिषिक्तः पुरा सुरैः
तन्मे ब्रूहि महाप्रज्ञ कुशलो ह्यसि सत्तम
शृणु राजन्निदं चित्रं पूर्वकाले यथाऽभवत्
आदौ कृतयुगे तस्मिन् वर्तमाने यथाविधि
वरुणं देवतास्सर्वास् समेत्येदमथाब्रुवन्
देवः-
यथाऽस्मान् सुरराट् शक्रो भयेभ्यस्स्त्राति सर्वदा
तथा त्वमपि सर्वासां सरितां वै पतिर्भव</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/043/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/043/</guid>
      <description>वैशम्पायनः-
ततस्तीर्थवरं रामो ययौ बदरपाचनाम्
तपस्विसिद्धचरितं यत्र कन्या धृतव्रता
भरद्वाजस्य दुहिता रुपेणाप्रतिमा भुवि
श्रुतावती नाम विभो कौमारब्रह्मचारिणी
तपश्चचार साऽत्युग्रं नियमैर्बहुभिः प्रभो
भर्ता मे देवराजस्स्याद् इति निश्चित्य भामिनी
समास्तस्या व्यतिक्रान्ता बह्व्यः कुरुकुलोद्वह
चरन्त्या नियमांस्तांस्तान् स्त्रीभिस्तीव्रान् सुदुश्चरान्
तस्यास्तु तेन वृत्तेन तपसा च विशां पते
भक्त्या परमया प्रीतो भगवान् पाकशासनः
आजगामाश्रमं तस्यास् त्रिदशाधिपतिस्तदा
आस्थाय रूपं ब्रह्मर्षेर् वसिष्ठस्य महात्मनः
सा तं दृष्ट्वोग्रतपसं वसिष्ठं जपतां वरम्
आचारैर्बहुभिर्दृष्टं पूजयामास भारत
उवाच विनयज्ञा सा कल्याणी च प्रियंवदा</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/044/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/044/</guid>
      <description>वैशम्पायनः-
इन्द्रतीर्थं ततो गत्वा यदूनां प्रवरो बली
विप्रेभ्यो धनरत्नानि स्नात्वा दत्वा यथाविधि
तत्र ह्यमरराजो वै ईजे क्रतुशतेन ह
बृहस्पतेश्च देवेशः प्रददौ विपुलं धनम्
अनर्गलान् सजारूथ्यान् सर्वान् विविधदक्षिणान्
आजहार क्रतूंस्तत्र यथोक्तान् वेदपारगैः
क्रतूंस्तान् भरतश्रेष्ठ शतकृत्वो महाद्युतिः
पूरयामास विधिवत् ततः ख्यातश्शतक्रतुः
तस्य नाम्ना तु तत् तीर्थं शिवं पुण्यजलावृतम्
इन्द्रतीर्थमिति ख्यातं सर्वपापप्रमोचनम्
उपस्पृश्य तु तत्रापि विधिवन्मुसलायुधः
ब्राह्मणान् पूजयित्वा च पानाच्छादनभोजनैः
शुभं तीर्थवरं तस्माद् रामतीर्थं जगाम ह
यत्र रामो महाभागो भार्गवस्सुमहातपाः
असकृत् पृथिवीं कृत्वा हतक्षत्रियपुङ्गवाम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/045/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/045/</guid>
      <description>वैशम्पायनः-
तस्मिन्नेव तु धर्मात्मा वसति स्म तपोधनः
गार्हिस्थ्यं धर्ममास्थाय ह्यसितो देवलः पुरा
धर्मनित्यश्शुचिर्दान्तो यज्ञशीलो महातपाः
कर्मणा मनसा वाचा समस्सर्वेषु साधुषु
अक्रोधनो महाराज तुल्यनिन्दाप्रियाप्रियः
प्रियाप्रिये तुल्यवृत्तिर् अभवत् समदर्शनः
काञ्चने लोष्ठके चैव समदर्शी महातपाः
देवान् वै पूजयन्नित्यम् अतिथींश्च द्विजैस्सह
ब्रह्मचर्यरतो नित्यं सदा धर्मपरायणः
तत्राभ्येत्य महाराज योगमास्थाय भिक्षुकः
जैगीषव्यो मुनिर्धीमांस् तस्मिंस्तीर्थे समाहितः
देवलस्याश्रमे राजन् न्यवसत् स महाद्युतिः
योगनित्यो महाराज सिद्धिं प्राप्तो महातपाः
तं तत्र वसमानं तु जैगीषव्यं महामुनिम्
देवलो दर्शयन्नेव नैवायुञ्जत धर्मतः
एवं तयोर्महाराज दीर्घकालो व्यतिक्रमत्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/046/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/046/</guid>
      <description>वैशम्पायनः-
यत्रेजिवानुडुपती राजसूयेन भारत
यस्मिन् वृत्ते महानासीत् सङ्ग्रामस्तारकामयः
ततस्तत्राप्युपस्पृश्य दत्त्वा दानानि चात्मवान्
सारस्वतस्य धर्मात्मा मुनेस्तीर्थं जगाम सः
यत्र द्वादशवार्षिक्याम् अनावृष्ट्यां द्विजोत्तमान्
वेदानध्यापयामास पुरा सारस्वतो मुनिः
जनमेजयः-
कथं द्वादशवार्षिक्याम् अनावृष्ट्यां द्विजोत्तमान्
वेदानध्यापयामास तदा सारस्वतो मुनिः
वैशम्पायनः-
आसीत् पूर्वं महाराज मुनिर्धीमान् महायशाः
दधीचिरिति विख्यातो ब्रह्मचारी जितेन्द्रियः
तस्यातितपसश्शक्रो बिभेति सततं विभो
न च लोभयितुं शक्यः फलैर्बहुविधैरपि
प्रलोभनार्थं तस्याथ प्राहिणोत् पाकशासनः
दिव्यामप्सरसं मुख्यां दर्शनीयामलम्बुसाम्
तस्य तर्पयतो देवान् सरस्वत्यां महात्मनः
समीपतो महाराज सोपातिष्ठत भामिनी
तां दिव्यवपुषं दृष्ट्वा तस्यर्षेर्भावितात्मनः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/047/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/047/</guid>
      <description>जनमेजयः-
कथं कुमारी भगवंस् तपोयुक्ता ह्यभूत् पुरा
किमर्थं च तपस्तेपे को वाऽस्या नियमोऽभवत्
सुदुष्करमिदं ब्रह्मंस् त्वत्तश्श्रुतमनुत्तमम्
आख्याहि तत्त्वमखिलं कथं सा तपसि स्थिता
वैशम्पायनः-
ऋषिरासीन्महावीर्यः कुणिर्गार्ग्यो महायशाः
तप्त्वा तु विपुलं राजंस् तपस्तु तपतां वरः
तपसा संयुता सुभ्रूस् समुत्पन्ना महात्मनः
तां च दृष्ट्वा भृशं प्रीतः कुणिर्गार्ग्यो महायशाः
जगाम त्रिदिवं राजन् सन्त्यज्य स्वकलेबरम्
सुभ्रूस्साऽप्यथ कल्याणी पुण्डरीकनिभेक्षणा
महता तपसोग्रेण कृत्वाऽऽश्रममनिन्दिता
उपवासैः पूजयन्ती पितॄन् देवांश्च सा पुरा
तस्यास्तु तपसोग्रेण महान् कालोऽत्यगान्नृप
सा पित्रा दीयमानाऽपि पतिं नैच्छदनिन्दिता</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/048/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/048/</guid>
      <description>ऋषयः-
प्रजापतेरुत्तरवेदिरुच्यते सनातनं राम समन्तपञ्चकम्
समीजिरे यत्र दिवौकसः पुरा वरेण सत्रेण महावरप्रदाः
पुरा हि राजर्षिवरेण धीमता बहूनि वर्षाण्यमितेन तेजसा
प्रकृष्टमेतत् कुरुणा महात्मना ततः कुरुक्षेत्रमिहिच्यते बुधैः
रामः-
किमर्थं कुरुणा कृष्टं क्षेत्रमेतन्महात्मना
एतदिच्छाम्यहं श्रोतुं कथ्यमानं तपोधनाः
ऋषयः-
पुरा किल कुरुं राम कर्षन्तं सहसोत्थितम्
अभ्येत्य शक्रस्त्रिदिवात् पर्यपृच्छत कारणम्
इन्द्रः-
किमिदं वर्तते कर्म प्रयत्नेन परेण ह
राजर्षे किमभिप्रेतं येदियं कृष्यते मही
कुरुः-
इह ये पुरुषाव्याघ्रा जनिष्यन्ति शतक्रतो
ते गमिष्यन्ति सुकृताँल्लोकान् पापविवर्जिताः
ऋषयः-
अपहास्य तु तं शक्रो जगाम त्रिदिवं पुनः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/049/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/049/</guid>
      <description>वैशम्पायनः-
कुरुक्षेत्रं ततो गत्वा दत्त्वा देयांश्च सात्वतः
आश्रमं सुमहद्दिव्यम् अगमज्जनमेजय
मधूकाम्रवणोपेतं प्लक्षन्यग्रोधसङ्कुलम्
चिरबिल्वयुतं पुण्यं पनसार्जुनसंयुतम्
तं दृष्ट्वा यादवश्रेष्ठः प्रवरं पुण्यलक्षणम्
पप्रच्छ तानृषीन् सर्वान् कस्यायं ह्याश्रमो वरः
ते च सर्वे महात्मानम् ऊचू राजन् हलायुधम्
ऋषयः-
शृणु विस्तरशो राम यस्यायं पूर्वमाश्रमः
अत्र विष्णुः पुरा देवस् तप्तवांस्तप उत्तमम्
अत्रास्य विधिवद्यज्ञास् सर्वे वृत्ताः पुरातनाः
अत्रैव ब्राह्मणी वृद्धा कौमारब्रह्मचारिणी
योगयुक्ता दिवं याता तपोयुक्ता विशां पते
बभूव श्रीमती राजञ् शाण्डिल्यस्य महात्मनः
सुता धृतव्रता साध्वी नियता ब्रह्मचारिणी</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/050/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/050/</guid>
      <description>सञ्जयः-
रामसान्निध्यमागम्य पुत्रो दुर्योधनस्तव
योद्धुकामो महाबाहुस् समहृष्यत वीर्यवान्
दृष्ट्वा लाङ्गलिनं राजा प्रत्युत्थाय च भारत
प्रीत्या परमया युक्तो युधिष्ठिरमथाब्रवीत्
दुर्योधनः-
समन्तपञ्चकं पुण्यम् इतो याम विशां पते
प्रथितोत्तरवेदिस्सा ब्रह्मलोके प्रजापतेः
तस्मिन् ध्रुवे पुण्यतमे त्रैलोक्यस्य सनातने
सङ्ग्रामे निधनं प्राप्य ध्रुवं स्वर्गं गमिष्यसि
सञ्जयः-
तथेत्युक्त्वा महाराज कुन्तीपुत्रो युधिष्ठिरः
समन्तपञ्चकं वीरः प्रायादभिमुखः प्रभुः
ततो दुर्योधनो राजा प्रगृह्य महतीं गदाम्
पद्भ्याममर्षी द्युतिमान् अगच्छत् पाण्डवैस्सह
तथा यान्तं गदाहस्तं वर्मिणं चापि दंशितम्
अन्तरिक्षचरा देवास् साधु साध्वित्यपूजयन्
वादकाश्च नरास्तत्र दृष्ट्वा ते हर्षमागताः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/051/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/051/</guid>
      <description>वैशम्पायनः-
ततो वाग्युद्धमभवत् तुमुलं जनमेजय
यत्र दुःखान्वितो राजा धृतराष्ट्रोऽब्रवीदिदम्
धृतराष्ट्रः-
धिगस्तु खलु मानुष्यं यस्य निष्टेयमीदृशी
एकादशचमूभर्ता यत्र पुत्रो ममाभिभूः
आज्ञाप्य सर्वान् नृपतीन् भुक्त्वा च पृथिवीमिमाम्
गदामादाय चौकाकी पदातिः प्रस्थितो रणम्
भूत्वा हि जगतो नाथस् सोऽनाथ इव मे सुतः
गदामादाय यो याति किमन्यद्भागधेयतः
अहो दुःखं महत् प्राप्तं पुत्रेण मम सञ्जय
वैशम्पायनः-
एवमुक्त्वा स दुःखार्तो विरराम जनाधिपः
सञ्जयः-
स मेघानिस्वनो हर्षाद् विनदन्निव गोवृषः
आजुहाव ततः पार्थं युद्धाय युधि वीर्यवान्
भीममाह्वयमाने तु कुरुराजे महात्मनि</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/052/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/052/</guid>
      <description>सञ्जयः-
समुदीर्णं ततो दृष्ट्वा सङ्ग्रामं कुरुमुख्ययोः
अब्रवीदर्जुनस्तत्र वासुदेवं यशस्विनम्
अनयोर्वीरयोर्युद्धे को ज्यायान् भवतो मतः
कस्य को वा गुणो ज्यायान् एतद्वद जनार्दन
श्रीभगवान्-
उपदेशोऽनयोस्तुल्यो भीमस्तु बलवांस्ततः
कृती यत्नपरस्त्वेष धार्तराष्ट्रो वृकोदरात्
भीमसेनस्तु धर्मेण युध्यमानो न जेष्यति
अन्यायेन तु युध्यन् वै हन्यादेष सुयोधनम्
मायया विजिता देवैर् असुरा इति नश्श्रुतम्
वैरोचनिस्तु शक्रेण मायया विजितस्स्तु वै
मायया चाक्षिपत् तेजो वृत्रस्य बलसूदनः
तस्मान्मायामयं वीर आतिष्ठतु वृकोदरः
प्रतिज्ञातं हि भीमेन द्यूतकाले धनञ्जय
ऊरू भेत्स्यामि ते युद्धे गदयेति सुयोधनम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/053/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/053/</guid>
      <description>सञ्जयः-
पातितं तं ततो दृष्ट्वा महासालमिव च्युतम्
प्रहृष्टमनसस्सर्वे बभूवुस्तत्र पाण्डवाः
तं मत्तमिव मातङ्गं सिंहेन विनिपातितम्
ददृशुर्हृष्टरोमाणः पाणडवास्सृञ्जयैस्सह
ततो दुर्योधनं हत्वा भीमसेनः प्रतापवान्
पातितं कौरवेन्द्रं तम् उपगम्येदमब्रवीत्
भीमः-
गौर्गौरिति पुरा मूढ द्रौपदीमेकवाससम्
यत् सभायां हसन्नस्मांस् तदा वदसि दुर्मते
तस्यापहासस्य फलम् अद्य त्वं समवाप्नुहि
सञ्जयः-
एवमुक्त्वा स वामेन पदा मौलिमवक्षिपत्
शिरश्च राजसिंहस्य पादेन समताडयत्
तथैव क्रोधसंरक्तो भीमः परबलार्दनः
पुनरेवाब्रवीद्वाक्यं यत्तच्छृणु नराधिप
भीमः-
येऽस्मान् पुरा प्रनृत्यन्ति पुनर्गौरिति गौरिति
तान् वयं प्रतिनृत्यामः पुनर्गौरिति गौरिति</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/054/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/054/</guid>
      <description>धृतराष्ट्रः-
अधर्मेण हतं दृष्ट्वा राजानं माधवोत्तमः
किमब्रवीत् तदा सूत बलदेवो महाबलः
गदायुद्धविशेषज्ञो गदायुद्धस्य महाबलः
कृतवान् रौहिणेयो यत् तन्ममाचक्ष्व सञ्जय
सञ्जयः-
शिरस्यभिहतं दृष्ट्वा भीमसेनेन ते सुतम्
रामः प्रहरतां श्रेष्ठश् चुकोप बलवद्बली
ततो मध्ये नरेन्द्राणाम् ऊर्ध्वबाहुर्हलायुधः
कुर्वन्नार्तस्वरं घोरं धिग्धिगिति चाब्रवीत्
बलदेवः-
अहो धिग्यदधो नाभेः प्रहृतं सत्यविक्रमे
नैतद्दृष्टं गदायुद्धे कृतवान् यद्वृकोदरः
अधो नाभ्या न हन्तव्यम् इति शास्त्रस्य निश्चयः
अयं तु शास्त्रमूढस्तु स्वच्छन्दात् परिवर्तते
सञ्जयः-
तस्य तत्तद्ब्रुवाणस्य रोषस्समभवन्महान्
ततो लाङ्गलमुद्यम्य भीममभ्यद्रवद्बली
तस्योर्ध्वबाहोस्सदृशं रूपमासीन्महात्मनः
बहुधातुविचित्रस्य श्वेतस्येव महागिरेः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/055/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/055/</guid>
      <description>सञ्जयः-
हतं दुर्योधनं दृष्ट्वा भीमसेनेन संयुगे
सिंहेनेव महाराज मत्तं वनगजं वने
प्रहृष्टमनसस्सर्वे कृष्णेन सह पाण्डवाः
पाञ्चालास्सृञ्जयाश्चैव निहते कुरुनन्दने
आविध्यन्नुत्तरीयाणि सिंहनादांश्च चक्रिरे
नैतान् हर्षसमायुक्तान् इयं सेहे वसुन्धरा
धनूंष्येके व्याक्षिपन्त ज्याश्चाप्यन्ये तथाऽक्षिपन्
दध्मुश्चान्ये महाशङ्खान् अन्ये जघ्नुश्च दुन्दुभीन्
चिक्रीडुश्च तथैवान्ये जहसुश्च तवाहिताः
अब्रुवंश्चासकृद्वीरा भीमसेनमिदं वचः
पाञ्चालसृञ्जयाः-
दुष्करं भवता कर्म रणेऽद्य सुमहत् कृतम्
कौरवेयं रणे हत्वा गदया कृतनिश्रमम्
इन्द्रेणेव हि वृत्रस्य वधं परमसंयुगे
त्वया कृतममन्यन्त शत्रोर्वधमिमं जनाः
चरन्तं विविधान् मार्गान् मण्डलानि च सर्वशः
दुर्योधनमिमं हन्यात् कोऽन्यश्शूरं वृकोदरात्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/056/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/056/</guid>
      <description>सञ्जयः-
ततस्ते प्रययुस्सर्वे निवासाय महीक्षितः
शङ्खान् प्रध्मापयन्तो वै हृष्टाः परिघबाहवः
पाण्डवान् गच्छतश्चापि शिबिरं नो विशां पते
महेष्वासोऽन्वगात् पश्चात् सत्यकिस्सत्यविक्रम
धृष्टद्युम्नश्शिखण्डी च सृञ्जयाश्चापि सर्वशः
सर्वे चान्ये महेष्वासा जग्मुस्स्वशिबिराण्युत
ततस्ते प्राविशन् पार्था हतत्विट्कं हतेश्वरम्
दुर्योधनस्य शिबिरं रङ्गवन्निस्सृते जने
गतोत्सवं पुरमिव हृतनागमिव ह्रदम्
स्त्रीवर्षवरभूयिष्ठं वृद्धामात्यैरधिष्ठितम्
तत्रैतान् पर्युपातिष्ठन् दुर्योधनपुरस्सराः
कृताञ्जलिपुटा राजन् काषायमलिनाम्बराः
शिबिरं समनुप्राप्य कुरुराजस्य पाण्डवाः
अवतेरुर्महाराज रथेभ्यो रथसत्तमाः
ततो गाण्डीवधन्वानम् अभ्यभाषत केशवः
स्थितः प्रियहिते नित्यम् अतीव पुरुषर्षभ
श्रीभगवान्-
अवरोपय गाण्डीवम् अक्षयौ च महेषुधी</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/057/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/057/</guid>
      <description>जनमेजयः-
किमर्थं राजशार्दूल धर्मपुत्रो युधिष्ठिरः
गान्धार्यै प्रेषयामास वासुदेवं परन्तपम्
यदा पूर्वं गतः कृष्णश् शमार्थं कौरवान् प्रति
न च तँल्लब्धवान् कामं ततो युद्धमभूदिदम्
निहतेषु तु योधेषु हते दुर्योधने तदा
पृथिव्यां पाण्डवेयस्य निस्सपत्ने कृते युधि
विश्रुते शिबिरे शून्ये प्राप्ते यशसि चोत्तमे
किं नु तत् कारणं ब्रह्मन् येन कृष्णो गतः पुरम्
न च तत्कारणं ब्रह्मन्नल्पं वै प्रतिभाति मे
यत्रागमदमेयात्मा स्वयमेव जनार्दनः
तत्त्वमेवैतन्ममाचक्ष्व सर्वमेतद् द्विजोत्तम
यच्चान्यत् कारणं ब्रह्मन् कार्यस्यास्य विनिर्णये
वैशम्पायनः-
त्वद्युक्तोऽयमनुप्रश्नो यन्मां त्वं परिपृच्छसि</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/058/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/058/</guid>
      <description>धृतराष्ट्रः-
अधिष्ठितः पदा मूर्ध्नि भग्नसक्थिर्महीं गतः
शौण्डिर्यमानी पुत्रो मे कान्यभाषत सञ्जय
अत्यर्थं कोपनो राजा कृतवैरश्च पाण्डुषु
व्यसनं परमं प्राप्तः किमाह परमाहवे
सञ्जयः-
शृणु राजन् यथावृत्तं प्रवक्ष्यामि परन्तप
राज्ञा यदुक्तं मग्नेन तस्मिन् व्यसनसागरे
भिन्नसक्थो नृपो राजन् पांसुना परिकुण्ठितः
संयम्य मूर्धजांस्तत्र वीक्ष्य चैव दिशो दश
क्रोधं नियम्य यत्नेन निश्श्वसन्नुरगो यथा
संरम्भाश्रुपरीताभ्यां नेत्राभ्यामभिवीक्ष्य माम्
बाहू धरण्यां निष्पिष्य मुहुर्मत्त इव द्विपः
प्रकीर्णान् मूर्धजान् धुन्वन् दन्तैर्दन्तानुपस्पृशन्
गर्हयन् पाण्डवश्रेष्ठं विनिश्श्वस्येदमथाब्रवीत्
दुर्योधनः-
भीष्मे शान्तनवे नाथे द्रोणे चाचार्यसत्तमे</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/09/059/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/09/059/</guid>
      <description>सञ्जयः-
वादिकानां समीपात् तु श्रुत्वा दुर्योधनं हतम्
हतशिष्टास्ततो राजन् कौरवाणां महारथाः
विनिर्भिन्नाश्शितैर्बाणैश् शक्तितोमरकर्पणैः
अश्वत्थामा कृपश्चैव कृतवर्मा च भारतः
त्वरिता जवनैरश्वैर् आयोधनमुपाद्रवन्
तत्रापश्यन् महात्मानं धार्तराष्ट्रं निपातितम्
प्रभग्नं वायुवेगेन महासालं यथा वने
भूमौ विवेष्टमानं तं रुधिरेण समुक्षितम्
महागजमिवारण्ये व्याधेन निधनं गतम्
विवर्तमानं बहुशो रुधिरौघपरिप्लुतम्
यदृच्छयेव पतितं चन्द्रमादित्यगोचरात्
युगान्तमारुतेनेव शोषितं मकरालयम्
पूर्णचन्द्रनिभं वीरं तुषारावृतमण्डलम्
रेणुध्वस्तं दीर्घभुजं मातङ्गसमिविक्रमम्
वृतं भूतगणैर्घोरैः क्रव्यादैश्च समन्ततः
यथा धनं लिप्समानैर् भृत्यैर्नृपतिसत्तमम्
भ्रुकुटीकृतवक्त्रान्तं क्रोधादुद्वृत्तलोचनम्
सामर्षं तं नरव्याघ्रं भौमं निपतितं तथा</description>
    </item>
    
  </channel>
</rss>
