<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०६ on महाभारते विश्वासटिप्पन्यः</title>
    <link>https://vishvAsa.github.io/mahAbhAratam/shAstri-vAvilla/06/</link>
    <description>Recent content in &#43;०६ on महाभारते विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/mahAbhAratam/shAstri-vAvilla/06/index.xml" rel="self" type="application/rss+xml" />
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/001/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/001/</guid>
      <description>जनमेजयः-
कथं युयुधिरे वीराः कुरुपाण्डवसोमकाः
पार्थिवाश्च महात्मानो नानादेशसमागताः
वैशम्पायनः-
यथा युयुधिरे वीराः कुरुपाण्डवसोमकाः
कुरुक्षेत्रे तपःक्षेत्रे शृणु तत् पृथिवीपते
अवतीर्य कुरुक्षेत्रं पाण्डवास्सहसोमकाः
कौरवानभ्यवर्तन्त जिगीषन्तो महाबलाः
वेदाध्ययनसम्पन्नास् सर्वे युद्धाभिनन्दिनः
आशंसन्तो जयं युद्धे बधं चाभिमुखा रणे
अभियाय च दुर्धर्षां धार्तराष्ट्रस्य वाहिनीम्
प्राङ्मुखाः पश्चिमे भागे न्यवशन्त ससैनिकाः
स्यमन्तपञ्चकाद्बाह्यं शिबिराणि सहस्रशः
स्थापयामास विधिवत् कुन्तीपुत्रो युधिष्ठिरः
शून्येव पृथिवी सर्वा बालवृद्धावशेषिता
निरश्वपुरुषा चासीद् रथकुञ्जरवर्जिता
यावत् तपति सूर्यो हि जम्बूद्वीपस्य मण्डलम्
तावदेव समावृत्तं बलं पार्थिवसत्तम
एकस्थास्सर्ववर्णास्ते मण्डलं बहुयोजनम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/002/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/002/</guid>
      <description>वैशम्पायनः-
ततः पूर्वापरे सन्ध्ये समीक्ष्य भगवानृषिः
सर्ववेदविदां श्रेष्ठो व्यासस्सत्यवतीसुतः
भविष्यति रणे घोरे भरतानां पितामहः
प्रत्यक्षदर्शी सर्वस्य भूतभव्यभविष्यवित्
वैचित्रवीर्यं राजानं रहस्स्थमिदमब्रवीत्
शोचन्तमार्तं ध्यायन्तं पुत्राणामनयात् तदा
व्यासः-
राजन् परीतकालास्ते पुत्राश्चान्ये च पार्थिवाः
ते हनिष्यन्ति सङ्ग्रामे समासाद्येतरेतरम्
तेषु कालपरीतेषु विनशिष्यस्तु भारत
कालपर्यायमाज्ञाय मा स्म शोके मनः कृथाः
यदीच्छसि त्वं सङ्ग्रामं द्रष्टुमेताद्विशां पते
चक्षुर्ददानि तेऽहं तु युद्धमेतन्निशामय
धृतराष्ट्रः-
न रोचये ज्ञातिवधं द्रष्टुं ब्रह्मर्षिसत्तम
युद्धमेतद्विशेषेण शृणुयां तव तेजसा
वैशम्पायनः-
तस्मिन्ननिच्छति द्रष्टुं सङ्ग्रामं श्रोतुमिच्छति
वराणामीश्वरो दाता सञ्जयाय वरं ददौ</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/003/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/003/</guid>
      <description>व्यासः-
खरा गोषु प्रजायन्ते रमन्ते मातृभिस्सुताः
अनार्तवं पुष्पफलं दर्शयन्ति वनद्रुमाः
गर्भिण्यो राजपुत्र्यश्च जनयन्ति विभीषणान्
क्रव्यादान् भक्षयिष्यन्ति गोमायूनितरे मृगाः
त्रिविषाणाश्चतुर्नेत्राः पञ्चपादा द्विमेहनाः
द्विशीर्षाश्च द्विपुच्छाश्च दंष्ट्रिणः पशवो शिवाः
जायन्ते विवृतास्याश्च व्याहरन्तोऽशिवा गिरः
त्रिपादाश्शिखिनस्तार्क्ष्याश् चतुर्दंष्ट्रा विषाणिनः
तथैवान्ये प्रदृश्यन्ते शुका वै ब्रह्मवादिनाम्
वैनतेया मयूरांश्च जनयन्ति पुरे तव
गोवत्सं वडवा सूते श्वा सृगालं महीपते
कुञ्जराश्शशारिकाश्चैव शुकाश्चाशुभवादिनः
स्त्रियः काश्चित् प्रजायन्ते चतस्रः पञ्च कन्यकाः
जातमात्राश्च नृत्यन्ति गायन्ति च हसन्ति च
पृथग्जनस्य कुहकाः ताडयन्ति परस्परम्
नृत्यन्ति परिगायन्ति वेदयन्तो महद्भयम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/004/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/004/</guid>
      <description>वैशम्पायनः-
एवमुक्त्वा मुनिस्तत्त्वं कवीन्द्रो राजसत्तम
पुत्रेण धृतराष्ट्रेण ध्यानमन्वगमत् परम्
पुनरेवाब्रवीद्राजन् कालवादी महातपाः
व्यासः-
असंशयं पार्थिवेन्द्र कालस्सङ्क्षयते जगत्
सृजते च पुनर्लोकान् विद्यते नेह शाश्वतम्
ज्ञातीनां सुहृदां चैव कुरुपाण्डवयोस्तथा
धर्म्यं दर्शय पन्थानं समर्थो ह्यसि वारणे
एवं ज्ञातिवधं प्राप्तो मा कुरुष्व ममाप्रियम्
कालोऽयं पुत्ररूपेण तव जातो महाद्युते
न वधः पूज्यते वेदे हितं नैतत् कथञ्चन
न हन्यात् स न वा हन्यात् कुलधर्मात् स्वकां तनुम्
कालेनोत्पथगन्तासि शक्ये सति निवारणे
कुलस्यास्य विनाशाय तथैव च महीक्षिताम्
अनर्थो राज्यरूपेण त्यज्यतामसुखावहः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/005/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/005/</guid>
      <description>वैशम्पायनः-
एवमुक्त्वा ययौ व्यासो धृतराष्ट्राय धीमते
धृतराष्ट्रोऽपि तच्छ्रुत्वा ध्यानमेवान्वपद्यत
स मुहूर्तमिव ध्यात्वा विनिश्श्वस्य च भारत
सञ्जयं संशितात्मानम् अपृच्छद्भरतर्षभ
धृतराष्ट्रः-
सञ्जयेमे महीपालाश् शूरा युद्धाभिनन्दिनः
अन्योन्यमभिनिघ्नन्ति शस्त्रैरुच्चावचैरिह
पार्थिवाः पृथिवीहेतोस् समभित्यक्तजीविताः
न च शाम्यन्ति निघ्नन्तो वर्धयन्तो यमक्षयम्
भौममैश्वर्यमिच्छन्तो न मृष्यन्ति परस्परम्
मन्ये गुणाधिकां भूमिं तन्ममाचक्ष्व सञ्जय
बहूनि च सहस्राणि प्रयुतान्यर्बुदानि च
कोट्यश्च लोकवीराणां समेताः कुरुजाङ्गले
देशानां च परीमाणं नगराणां च सञ्जय
श्रोतुमिच्छामि तत्त्वेन यत एते समागताः
दिव्यबुद्धिप्रदीपेन युक्तस्त्वं ज्ञानचक्षुषा
प्रभावात् तस्य विप्रर्षेर् व्यासस्यामिततेजसः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/006/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/006/</guid>
      <description>धृतराष्ट्रः-
उक्तो द्वीपस्य सङ्क्षेपो विस्तरं ब्रूहि सञ्जय
यावाद् भूम्यवकाशोऽयं दृश्यते चन्द्रमणडले
तस्य प्रमाणं प्रब्रूहि ततो वक्ष्यसि पिप्पलम्
वैशम्पायनः-
एवं पृष्टस्स राज्ञा तु सञ्जयो वाक्यमब्रवीत्
सञ्जयः-
प्रागायता महाराज षडेते रत्नपर्वताः
अवगाढा ह्युभयतस् समुद्रौ पूर्वपश्चिमौ
हिमवान् हेमकूटश्च निषधश्च नगोत्तमः
नीलश्च वैडूर्यमयश् श्वेतश्च रजतप्रभः
सर्वधातुविचित्रश्च शृङ्गवान्नाम पर्वतः
एते वै पर्वता राजन् सिद्धचारणसेविताः
एषामन्तरविष्कम्भा योजनानि सहस्रशः
तत्र पुण्या जनपदास् तानि वर्षाणि भारत
वसन्ति तेषु सत्त्वानि नानाभेदानि नित्यशः
इदं तु भारतं वर्षं ततो हैमवतं परम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/007/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/007/</guid>
      <description>धृतराष्ट्रः-
मेरोरथोत्तरं पार्श्वं पूर्वं चाचक्ष्व सञ्जय
निखिलेन महाबुद्धे माल्यवन्तं च पर्वतम्
सञ्जयः-
दक्षिणेन तु नीलस्य मेरोः पार्श्वे तथोत्तरे
उत्तराः कुरवो राजन् दिव्यास्सिद्धनिषेविताः
तत्र वृक्षा मधुफला नित्यपुष्पफलोपगाः
पुष्पाणि च सुगन्धीनि रसवन्ति फलानि च
सर्वकामफलास्तत्र केचिद्वृक्षा जनाधिप
अपरे क्षीरिणो नाम वृक्षास्तत्र नराधिप
ये क्षरन्ति सदा क्षीरं षड्रसं ह्यमृतोपमम्
वस्त्राणि च प्रसूयन्ते फलन्याभरणानि च
सर्वा मणिमयी भूमिस् सूक्ष्मकाञ्चनवालुका
सर्वत्र सुखसंस्पर्शा दीर्घकालं जनाधिप
देवलोकच्युतास्सर्वे जायन्ते तत्र मानवाः
शुक्लाभिजनसम्पन्नास् सर्वे सुप्रियदर्शनाः
मिथुनानि च जायन्ते स्त्रियश्चाप्सरसोपमाः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/008/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/008/</guid>
      <description>धृतराष्ट्रः-
वर्षाणां चैव नामानि पर्वतानां च सञ्जय
आचक्ष्व मे यथातत्त्वं ये च पर्वतवासिनः
सञ्जयः-
दक्षिणेन तु श्वेतस्य नीलस्यैवोत्तरेण तु
वर्षं रमणकं नाम जायन्ते तत्र मानवाः
शुक्लाभिजनसम्पन्नास् सर्वे सुप्रियदर्शनाः
रतिप्रधानाश्च तथा जायन्ते पुरुषर्षभाः
दशवर्षसहस्राणि शतानि दश पञ्च च
जीवन्ति ते महाराज नित्यं मुदितमानसाः
दक्षिणे शृङ्गिणं चैव श्वेतस्याथोत्तरेण तु
वर्षं हैरण्वतं नाम तत्र हैरण्वती नदी
यक्षारगा महाराज धनिनः प्रियदर्शनाः
महाबलास्तत्र सदा राजन् मुदितमानसाः
एकादशसहस्राणि वर्षाणां ते जनाधिप
आयुःप्रमाणं जीवन्ति शतानि दश पञ्च च</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/009/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/009/</guid>
      <description>धृतराष्ट्रः-
यदिदं भारतं वर्षं यत्रेदं चोर्जितं बलम्
यत्रातिमात्रलुब्धोऽयं पुत्रो दुर्योधनो मम
यत्र गृध्नाः पाण्डवेया यत्र मे सज्जते मनः
एतत् सर्वं ममाचक्ष्व त्वं हि मे बुद्धिमान् मतः
सञ्जयः-
न तत्र पाण्डवा गृध्नाश् शृणु राजन् वचो मम
गृध्नो दुर्योधनस्तत्र शकुनिश्चापि सौबलः
अपरे क्षत्रियाश्चापि नानाजनपदेश्वराः
ये गृध्ना भारते वर्षे न मृष्यन्ति परस्परम्
तत्र ते वर्णयिष्यामि वर्षं भारत भारतम्
प्रियमिन्द्रस्य देवस्य मनोर्वैवस्वतस्य च
पृथोस्तु राजन् वैन्यस्य तथेक्ष्वाकोर्महात्मनः
ययातेरम्बरीषस्य मान्धातुर्नहुषस्य च
तथैव मुचुकुन्दस्य शिबेरौशीनरस्य च</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/010/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/010/</guid>
      <description>धृतराष्ट्ः-
भारतस्यास्य वर्षस्य ततो हैमवतस्य च
प्रमाणमायुषस्सूत लब्ध्वा चापि शुभाशुभम्
अनागतमतिक्रान्तं वर्तमानं च सञ्जय
आचक्ष्व मे विस्तरेण हरिवर्षं तथैव च
सञ्जयः-
चत्वारि भारते वर्षे युगानि भरतर्षभ
कृतं त्रेता द्वापरं च पुष्यं च कुरुवर्धन
पूर्वं कृतयुगं नाम ततस्त्रेतायुगं प्रभो
सङ्क्षेपाद्द्वापरस्याथ ततस्पुष्यं प्रवर्तते
चत्वारि तु सहस्राणि वर्षाणां कुरुनन्दन।
आयुस्सङ्ख्या कृतयुगे सङ्ख्याता राजसत्तम
तथा त्रीणि सहस्राणि त्रेतायां मनुजाधिप
द्वे सहस्रे द्वापरे तु भुवि तिष्ठन्ति साम्प्रतम्
न प्रमाणं स्थितिर्ह्यस्ति तिष्येऽस्मिन् भरतर्षभ
गर्भस्थाश्च म्रियन्तेऽत्र तथा जाता म्रियन्ति च</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/011/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/011/</guid>
      <description>धृतराष्ट्रः-
जम्बूद्वीपस्त्वया प्रोक्तो यथावदिह सञ्जय
विष्कम्भस्य मम ब्रूहि परिमाणं च तत्त्वतः
समुद्रस्य प्रमाणं च सम्यगच्छिद्रदर्शनम्
प्लक्षद्वीपं च मे ब्रूहि कुशद्वीपं च सञ्जय
शाल्मलं चैव तत्त्वेन क्रौञ्चद्वीपं तथैव च
शाकद्वीपं च मे ब्रूहि राहोस्सोमार्कयोस्तथा
सञ्जयः-
राजन् सुबहवो द्वीपा यैरिदं सन्ततं जगत्
तेषां तत्त्वं प्रवक्ष्यामि चन्द्रादित्यौ ग्रहास्तथा
अष्टादश सहस्राणि योजनानां विशां पते
षट् शतानि च पूर्णानि विष्कम्भो जम्बुसञ्ज्ञितः
लवणस्य समुद्रस्य विष्कम्भो द्विगुणस्स्मृतः
नानाद्रुमलताकीर्णो मणिविद्रुमचित्रितः
नैकधातुविचित्रैश्च पर्वतैरुपशोभितः
सिद्धचारणसङ्कीर्णस् सागरः परिमण्डलः
प्लक्षद्वीपं च वक्ष्यामि यथावदिह भारत</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/012/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/012/</guid>
      <description>सञ्जयः-
उत्तरेषु च कौरव्य द्वीपेषु श्रूयते कथा
यथा श्रुतं महाराज ब्रुवतस्तान् निबोध मे
घृततोयस्समुद्रो वै दधिमण्डोदनः परः
सुरोदस्सागरश्चैव तथाऽन्यो जलसागरः
परस्परेण द्विगुणास् सर्वे द्वीपा नराधिप
पर्वताश्च महाराज समुद्रैः परिवारिताः
गौरस्तु मध्यमे द्वीपे गिरिर्मणिशिलो महान्
पर्वतः पश्चिमः कृष्णो नारायणनिभो नृप
तत्र रत्नानि दिव्यानि स्वयं रक्षति केशवः
प्रजापतिरुपासीनः प्रजानां विदधत् सुखम्
कुशद्वीपे कुशस्तम्बो मध्ये जनपदैस्सह
सम्पूज्यते शाल्मली च द्वीपे शाल्मलिके नृप
क्रौञ्चद्वीपे महाक्रौञ्चो गिरी रत्नचयाकरः
सम्पूज्यते महाराज चातुर्वर्ण्येन नित्यदा
गोमन्दः पर्वतो राजन् सुमहान् सर्वधातुमान्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/013/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/013/</guid>
      <description>वैशम्पायनः-
अथ गावल्गणिर्विद्वान् संयुगादेत्य भारत
प्रत्यक्षदर्शी सर्वस्य भूतभव्यभविष्यवित्
ध्यायते धृतराष्ट्राय सहसोत्पत्य दुःखितः
आचष्ट निहतं भीष्मं भरतानां पितामहम्
सञ्जयः-
सञ्जयोऽहं महाराज नमस्ते भरतर्षभ
हतो भीष्मश्शान्तनवो भरतानां पितामहः
ककुदं सर्वयोधानां धाम सर्वधनुष्मताम्
शरतल्पगतस्सोऽद्य शेते कुरुपितामहः
यस्य वीर्यं समाश्रित्य द्यूतं पुत्रस्तवाकरोत्
स शेते निहतो राजन् सङ्ख्ये भीष्मश्शिखण्डिना
यस्सर्वान् पृथिवीपालान् समवेतान् महामृधे
जिगायैकरथेनैव काशिपुर्यां महारथः
जामदग्न्यं रणे रामम् अयुध्यद्वसुसम्भवः
न हतो जामदग्न्येन निहतोऽद्य शिखण्डिना
महेन्द्रसदृशश्शौर्ये धैर्येण हिमवानिव
समुद्र इव गाम्भीर्यो सहिष्णुत्वे धरासमः
शरदंष्ट्रो धनुर्वक्रः खड्गजिह्वो दुरासदः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/014/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/014/</guid>
      <description>धृतराष्ट्रः-
कथं कुरूणामृषभो हतो भीष्मश्शिखण्डिना
कथं रथात् स न्यपतत् पिता मे वासवोपमः
कथमासंश्च योधा मे हीना भीष्मेण सञ्जय
बलिना देवकल्पेन गुर्वर्थे ब्रह्मचारिणा
तस्मिन् हते महेष्वासे महाप्राज्ञे महाबले
महासत्त्वे नरव्याघ्रे किमिवासञ् जनास्तदा
आर्तिं परामाविशति यथा वदसि मे हतम्
कुरूणामृषभं वीरम् अकम्प्यं पुरुषर्षभम्
के तं यान्तमनुप्रेयुः के तस्यासन् पुरोगमाः
केऽतिष्ठन् के न्यवर्तन्त केऽभ्यवर्तन्त सञ्जय
के शूरा राजशार्दूलम् अच्युतं पुरुषर्षभम्
रथानीकं गाहमानं सहसा पृष्ठतोऽन्वयुः
यस्तमोर्क इवापोह्य परसैन्यममित्रहा
सहस्ररश्मिप्रतिमः परेषां भयमादधत्
अकरोद्दुष्करं कर्म रणे पाण्डवशासनात्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/015/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/015/</guid>
      <description>सञ्जयः-
त्वद्युक्तोऽयमनुप्रश्नो महाराज यथार्हसि
न हि दुर्योधने दोषम् इममाधतुमर्हसि
य आत्मनो दुश्चरिताद् अशुभं प्राप्नुयान्नरः
एनसा न स दैवं हि कालं वा गन्तुमर्हति
महाराज मनुष्येषु निन्द्यं यस्सर्वमाचरेत्
स वध्यस्सर्वलोकस्य निन्दितानि समाचरन्
निकारो निकृतिप्रज्ञैः पाण्डवैस्त्वत्प्रतीक्षया
अनुभूतस्सहामात्यैः क्षान्तश्च सुचिरं वने
हयानां च गजानां च राथानां चामितौजसाम्
प्रत्यक्षं यन्मया दृष्टं दृष्टं योगबलेन च
शृणु तत् पृथिवीपाल मा स्म शोके मनः कृथाः
दृष्टमेतत् पुरा भावि नूनमेतन्नराधिप
नमस्कृत्वा प्रवक्ष्यामि पाराशर्याय धीमते
यस्य प्रसादात् प्राप्तं मे दिव्यं ज्ञानमनुत्तमम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/016/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/016/</guid>
      <description>सञ्जयः-
यथा स भगवान् व्यासः कृष्णद्वैपायनोऽब्रवीत्
तथैव सहितास्सर्वे समाजग्मुर्महीग्रहाः
मघाविषयगस्सोमस् तद्दिनं प्रत्यपद्यत
दीप्यमानाश्च सम्पेतैर् दिवि सप्त महाग्रहाः
द्विधाभूत इवादित्य उदये प्रत्यदृश्यत
ज्वलन्त्या शिखया राजन् भानुमानुदितो दिविः
ववाशिरे च दीप्तायां दिशि गोमायुवायसाः
काङ्क्षमाणाश्शरीराणि मांसशोणितभोजनाः
अहन्यहनि पार्थानां वृद्धः कुरुपितामहः
भरद्वाजात्मजश्चैव प्रातरुत्थाय दंसितौ
जयोऽस्तु पाण्डुपुत्राणाम् इत्यूचतुररिन्दमौ
युयुधाते तवार्थाय यथा स समयः कृतः
सर्वधर्मविशेषज्ञः पिता देवव्रतस्तव
समानीय महीपाला इदं वचनमब्रवीत्
भीष्मः-
इदं वः क्षत्रिया द्वारं स्वर्गायापावृतं महत्
गच्छध्वं तेन शक्रस्य ब्रह्मणश्च सलोकताम्
एष वश्शाश्वतः पन्थाः पूर्वैः पूर्वतरं गताः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/017/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/017/</guid>
      <description>सञ्जयः-
ततो मुहूर्तं तुमुलश् शब्दो हृदयकम्पनः
अश्रूयत महाराज योधानां प्रयुयुत्सताम्
शङ्खदुन्दुभिनिर्घोषैर् वारणानां च बृंहितैः
नेमिघोषै रथानां च दीर्यतीव वसुन्धरा
हयानां हेषमाणानां योधानां चैव गर्जताम्
क्षणेन खं ततो भूमिश् शब्देनापूरितं तदा
पुत्राणां तव दुर्धर्ष पाण्डवानां तथैव च
समकम्पन्त सैन्यानि परस्परसमागमे
तत्र नागा रथाश्चैव जाम्बूनदविभूषिताः
भ्राजमाना व्यदृश्यन्त मेघा इव सविद्युतः
ध्वजा बहुविधाकारास् तावकानां नराधिप
काञ्चनाङ्गदिनो रेजुर् ज्वलिता इव पावकाः
स्वेषां चैव परेषां च समदृश्यन्त भारत
महेन्द्रकेतवश्शुभ्रा महेन्द्रसदनेष्विव
काञ्चनैः कवचैर्वीरा ज्वलनार्कसमप्रभैः
सन्नद्धास्समदृश्यन्त ग्रहाः प्रज्वलिता इव</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/018/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/018/</guid>
      <description>धृतराष्ट्रः-
अक्षौहिणीं दशैकां च व्यूढां दृष्ट्वा युधिष्ठिरः
कथमल्पेन सैन्येन प्रत्यव्यूहत पाण्डवः
यो वेद मानुषं व्यूहं दैवं गान्धर्वमासुरम्
कथं स भीष्मं कौन्तेयः प्रत्यव्यूहत पाण्डवः
सञ्जयः-
धार्तराष्ट्राण्यनीकानि दृष्ट्वा व्यूढानि पाण्डवः
अभ्यभाषत धर्मात्मा धर्मराजो धनञ्जयम्
युधिष्ठिरः-
महर्षेर्वचनात् तात वेदयन्ति बृहस्पतेः
संहतान् योधयेदल्पान् कामं विस्तारयेद्बहून्
सूचीमुखमनीकं स्याद् अल्पानां बहुभिस्सह
अस्माकं च तथा सैन्यम् अल्पीयस्सुतरां परैः
एतद्वचनमाज्ञाय महर्षेर्व्यूह पाण्डव
सञ्जयः-
तच्छ्रुत्वा धर्मराजस्य प्रत्यभाषत फल्गुनः
अर्जुनः-
एष व्यूहामि ते व्यूहं राजन् परमदुर्जयम्
अचलं नाम वज्राख्यं विहितं वज्रपाणिना</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/019/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/019/</guid>
      <description>धृतराष्ट्रः-
सूर्योदये सञ्जय के नु पूर्वं युयुत्सवो हृष्यमाणा इवासन्
मामका वा भीष्मनीतास्समीके पाण्डवा वा भीमनीतास्तदानीम्
केषां जघन्यौ सोमसूर्यौ सवायू केषां सेनां श्वापदा व्याभषन्त
केषां यूनां मुखवर्णाः प्रसन्नास् सर्वं ह्येतद्ब्रूहि तत्त्वं यथावत्
सञ्जयः-
उभे सेने तुल्यमेवोपयाते उभे व्यूहे युक्तरूपे नरेन्द्र
उभे चित्रे वनराजिप्रकाशे तथैवोभे नागरथाश्वपूर्णे
उभे सेने बृहत्यौ तुल्यरूपे तथैवोभे भारत दुर्विषह्ये
तथैवोभे स्वर्गजयोपसृष्टे तथा व्यूढे सत्पुरुषार्यजुष्टे
पश्चान्मुखाः कुरवो धार्तराष्ट्राः पश्चात् पार्थाः प्राङ्मुखा योत्स्यमानाः
दैत्येन्द्रसेनेव च कौरवाणां देवेन्द्रसेनेव च पाण्डवानाम्
शुक्रो वायुः पृष्ठतः पाण्डवानां धार्तराष्ट्राञ् श्वापदा व्याभषन्त</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/020/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/020/</guid>
      <description>सञ्जयः-
बृहतीं धार्तराष्ट्रस्य सेनां दृष्ट्वा समुद्यताम्
विषादमगमद्राजा कुन्तीपुत्रो युधिष्ठिरः
व्यूहं भीष्मेण चाभेद्यं कल्पितं वीक्ष्य पाण्डवः
युधिष्ठिरस्तदा राजा विषण्णोऽर्जुनमब्रवीत्
युधिष्ठिरः-
धनञ्जय कथं शक्यम् अस्माभिर्योद्धुमाहवे
धार्तराष्ट्रैर्महाबाहो येषां योद्धा पितामहः
अक्षोभ्योऽयमभेद्यश्च भीष्मेणामित्रकर्शिना
कल्पितश्शास्त्रदृष्टेन विधिना भूरिवर्चसा
ते वयं संशयं प्राप्तास् ससैन्याश्शत्रुकर्शन
कथमस्मान्महाव्यूहाद् उद्यातं नो भविष्यति
सञ्जयः-
अथार्जुनोऽब्रवीत् पार्थं युधिष्ठिरममित्रहा
विषण्णमभिसम्प्रेक्ष्य त्रस्तां च स्वामनीकिनीम्
अर्जुनः-
प्रज्ञयाभ्यधिकाञ् शूरान् गुणयुक्तान् बहूनपि
जयन्त्यल्पतरा येन तन्निबोध विशां पते
तत् तु ते कारणं राजन् प्रवक्ष्याम्यनसूयया
नारदस्तमृषिर्वेद भीष्मद्रोणौ च पाण्डव
एनमेवार्थमाश्रित्य युद्धे देवासुरेऽब्रवीत्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/021/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/021/</guid>
      <description>सञ्जयः-
ततो युधिष्ठिरो राजा स्वां सेनां समचोदयत्
प्रतिव्यूहन्ननीकानि भीष्मस्य भरतर्षभ
यथोद्दिष्टान्यनीकानि प्रत्यव्यूहन्त पाण्डवाः
स्वर्गं परममिच्छन्तस् सङ्ग्रामाय कृतोद्यमाः
मध्ये शिखण्डिनोऽनीकं रक्षितं सव्यसाचिना
धृष्टद्युम्नस्तथात्युग्रो भीमसेनेन पालितः
अनीकं दक्षिणं राजन् युयुधानेन पालितम्
श्रीमता सात्वताग्र्येण शक्रेणेव धनुष्मता
महेन्द्रयानप्रतिमं रथं तु सोपस्करं हाटकरत्नचित्रम्
युधिष्ठिरः काञ्चनचित्रभाण्डं समास्थितो नागबलस्य मध्ये
समुच्छ्रितं दन्तशलाकमस्य सुपाण्डुरं छत्रमतीव भाति
प्रदक्षिणं चैवमुदाहरन्तो महर्षयस्तुष्टुवुस्तं नरेन्द्रम्
पुरोहिताश्शत्रुवधं ब्रुवन्तो जप्यैश्च मन्त्रैश्च तथौषधीभिः
तदाशिषं चक्रुरनेकधैव युधि स्थितस्यापि युधिष्ठिरस्य
ततस्स वस्त्राणि तथैव गाश्च फलानि पुष्पाण्यथ चैव निष्कान्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/022/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/022/</guid>
      <description>सञ्जयः-
ततो धनञ्जयं दृष्ट्वा बाणगाण्डीवधारिणम्
पुनरेव महानादं व्यसृजन्त महारथः
पाण्डवस्सोमकाश्चैव ये चैषामनुयायिन
दध्मुः प्रमुदिताश्शङ्खान् वीरास्सागरसम्भवान्
तत्र भेर्यश्च पणवाः कङ्करा गोविषाणकाः
सहसैवाभ्यहन्यन्त ततश्शब्दो महानभूत्
अथ देवास्सगन्धर्वाः पितरस्समहेश्वराः
सिद्धचारणसङ्घाश्च समीयुस्ते दिदृक्षया
ऋषयश्च महाभागाः पुरस्कृत्य शतक्रतुम्
समीयुस्तत्र सहिता द्रष्टुं तद्वैशसं महत्
ते सेने स्तिमितेवास्ताम् ईक्षमाणे परस्परम्
गङ्गायमुनयोर्वेगौ यथैवैत्य परस्परम्
एवं प्रवृत्ते ते सेने निश्शब्दे जनसंसदि
चित्रे पट इवालेख्ये दर्शनीयतरे शुभे
ततो युधिष्ठिरो वीक्ष्य युद्धाय स समुद्यतः
ते सेने सागरप्रख्ये मुहुः प्रज्वलिते नृप
विमुच्य कवचं वीरो निक्षिप्य च वरायुधम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/023/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/023/</guid>
      <description>धृतराष्ट्रः-
धर्मक्षेत्रे कुरुक्षेत्रे समवेता युयुत्सवः
मामकाः पाण्डवाश्चैव किमकुर्वत सञ्जय
सञ्जयः-
दृष्ट्वा तु पाण्डवानीकं व्यूढं दुर्योधनस्तदा
आचार्यमुपसङ्गम्य राजा वचनमब्रवीत्
पश्यैतां पाण्डुपुत्राणाम् आचार्य महतीं चमूम्
व्यूढां द्रुपदपुत्रेण तव शिष्येण धीमता
अत्र शूरा महेष्वासा भीमार्जुनसमा युधि
युयुधानो विराटश्च द्रुपदश्च महारथः
धृष्टकेतुश्चेकितानः काशिराजश्च वीर्यवान्
पुरुजित् कुन्तिभोजश्च शैब्यश्च नरपुङ्गवः
युधामन्युश्च विक्रान्त उत्तमौजाश्च वीर्यवान्
सौभद्रो द्रौपदेयाश्च सर्व एव महारथाः
अस्माकं तु विशिष्टा ये तान् निबोध द्विजोत्तम
नायका मम सैन्यस्य सञ्ज्ञार्थं तान् ब्रवीमि ते
भवान् भीष्मश्च कर्णश्च कृपश्च समितिञ्जयः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/024/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/024/</guid>
      <description>सञ्जयः-
तं तथा कृपयाविष्टम् अश्रुपूर्णाकुलेक्षणम्
विषीदन्तमिदं वाक्यम् उवाच मधुसूदनः
श्रीभगवान्-
कुतस्त्वा कश्मलमिदं विषमे समुपस्थितम्
अनार्यजुष्टमस्वर्ग्यम् अकीर्तिकरमर्जुन
क्लैब्यं मा स्म गमः पार्थ नैतत् त्वय्युपपद्यते
क्षुद्रं हृदयदौर्बल्यं त्यक्त्वोत्तिष्ठ परन्तप
अर्जुनः-
कथं भीष्ममहं सङ्ख्ये द्रोणं च मधुसूदन
इषुभिः प्रतियोत्स्यामि पूजार्हावरिसूदन
गुरूनहत्वा हि महानुभावान् श्रेयो भोक्तुं भैक्षमपीह लोके
हत्वार्थकामांस्तु गुरूनिहैव भुञ्जीय भोगान् रुधिरप्रदिग्धान्
न चैतद्वीद्मः कतरन्नो गरीयो यद्वा जयेम यदि वा नो जयेयुः
यानेव हत्वा न जिजीविषामस् तेऽवस्थिताः प्रमुखे धार्तराष्ट्राः
कार्पण्यदोषोपहतस्वभावः पृच्छामि त्वां धर्मसम्मूढचेताः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/025/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/025/</guid>
      <description>अर्जुनः-
ज्यायसी चेत् कर्मणस्ते मता बुद्धिर्जनार्दन
तत् किं कर्मणि घोरे मां नियोजयसि केशव
व्यामिश्रेणेव वाक्येन बुद्धिं मोहयसीव मे
तदेकं वद निश्चित्य येन श्रेयोऽहमाप्नुयाम्
श्रीभगवान्-
लोकेऽस्मिन् द्विविधा निष्ठा पुरा प्रोक्ता मयाऽनघ
ज्ञानयोगेन साङ्ख्यानां कर्मयोगेन योगिनाम्
न कर्मणामनारम्भान्नैष्कर्म्यं पुरुषोऽश्नुते
न च सन्न्यसनादेव सिद्धिं समधिगच्छति
न हि कश्चित् क्षणमपि जातु तिष्ठत्यकर्मकृत्
कार्यते ह्यवशः कर्म सर्वः प्रकृतिजैर्गुणैः
कर्मेन्द्रियाणि संयम्य य आस्ते मनसा स्मरन्
इन्द्रियार्थान् विमूढात्मा मिथ्याचारास्स उच्यते
यस्त्विन्द्रियाणि मनसा नियम्यारमभतेऽर्जुन
कर्मेन्द्रियैः कर्मयोगमसक्तः स विशिष्यते</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/026/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/026/</guid>
      <description>श्रीभगवान्-
इमं विवस्वते योगं प्रोक्तवानहमव्ययम्
विवस्वान् मनवे प्राह मनुरिक्ष्वाकवेऽब्रवीत्
एवं परम्पराप्राप्तम् इमं राजर्षयो विदुः
स कालेनेह महता योगो नष्टः परन्तप
स एवायं मया तेऽद्य योगः प्रोक्तः पुरातनः
भक्तोऽसि मे सखा चेति रहस्यं ह्येतदुत्तमम्
अर्जुनः-
अपरं भवतो जन्म परं जन्म विवस्वतः
कथमेतद्विजानीयां त्वमादौ प्रोक्तवानिति
श्रीभगवान्-
बहूनि मे व्यतीतानि जन्मानि तव चार्जुन
तान्यहं वेद सर्वाणि न त्वं वेत्थ परन्तप
अजोऽपि सन्नव्ययात्मा भूतानामीश्वरोऽपि सन्
प्रकृतिं स्वामधिष्ठाय सम्भवाम्यात्ममायया
यदा यदा हि धर्मस्य ग्लानिर्भवति भारत</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/027/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/027/</guid>
      <description>अर्जुनः-
सन्न्यासं कर्मणां कृष्ण पुनर्योगं च शंससि
यच्छ्रेय एतयोरेकं तन्मे ब्रूहि सुनिश्चितम्
श्रीभगवान्-
सन्न्यासः कर्मयोगश्च निःश्रेयसकरावुभौ
तयोस्तु कर्मसन्न्यासात् कर्मयोगो विशिष्यते
ज्ञेयस्स नित्यसन्न्यासी यो न द्वेष्टि न काङ्क्षति
निर्द्वन्द्वो हि महाबाहो सुखं बन्धात् प्रमुच्यते
साङ्ख्ययोगौ पृथग्बालाः प्रवदन्ति न पण्डिताः
एकमप्यास्थितस्सम्यग् उभयोर्विन्दते फलम्
यत् साङ्ख्यैः प्राप्यते स्थानं तद्योगैरपि गम्यते
एकं साङ्ख्यं च योगं च यः पश्यति स पश्यति
सन्न्यासस्तु महाबाहो दुःखमाप्तुमयोगतः
योगयुक्तो मुनिर्ब्रह्म नचिरेणाधिगच्छति
योगयुक्तो विशुद्धात्मा विजितात्मा जितेन्द्रियः
सर्वभूतात्मभूतात्मा कुर्वन्नपि न लिप्यते</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/028/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/028/</guid>
      <description>श्रीभगवान्-
अनाश्रितः कर्मफलं कार्यं कर्म करोति यः
स सन्न्यासी च योगी च न निरग्निर्न चाक्रियः
यं सन्न्यासमिति प्राहुर् योगं तं विद्धि पाण्डव
न ह्यसन्न्यस्तसङ्कल्पो योगी भवति कश्चन
आरुरुक्षोर्मुनेर्योगं कर्म कारणमुच्यते
योगारूढस्य तस्यैव शमः कारणमुच्यते
यदा हि नेन्द्रियार्थेषु न कर्मस्वनुषज्जते
सर्वसङ्कल्पसन्न्यासी योगारूढस्तदोच्यते
उद्धरेदात्मनाऽऽत्मानं नात्मानमवसादयेत्
आत्मैव ह्यात्मनो बन्धुर् आत्मैव रिपुरात्मनः
बन्धुरात्माऽऽत्मनस्तस्य येनात्मैवात्मना जितः
अनात्मनस्तु शत्रुत्वे वर्तेतात्मैव शत्रुवत्
जितात्मनः प्रशान्तस्य परमात्मा समाहितः
शीतोष्णसुखदुःखेषु तथा मानावमानयोः
ज्ञानविज्ञानतृप्तात्मा कूटस्थो विजितेन्द्रियः
युक्त इत्युच्यते योगी समलोष्ठाश्मकाञ्चनः
सुहृन्मित्रार्युदासीनमध्यस्थद्वेष्यबन्धुषु</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/029/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/029/</guid>
      <description>श्रीभगवानुवाच
मय्यासक्तमनाः पार्थ योगं युञ्जन् मदाश्रयः
असंशयं समग्रं मां यथा ज्ञास्यसि तच्छृणु
ज्ञानं तेऽहं सविज्ञानम् इदं वक्ष्याम्यशेषतः
यज्ज्ञात्वा नेह भूयोऽन्यज् ज्ञातव्यमवशिष्यते
मनुष्याणां सहस्रेषु कश्चिद्यतति सिद्धये
यततामपि सिद्धानां कश्चिन्मां वेत्ति तत्त्वतः
भूमिरापोऽनलो वायुः खं मनो बुद्धिरेव च
अहङ्कार इतीयं मे भिन्ना प्रकृतिरष्टधा
अपरेयमितस्त्वन्यां प्रकृतिं विद्धि मे पराम्
जीवभूतां महाबाहो ययेदं धार्यते जगत्
एतद्योनीनि भूतानि सर्वाणीत्युपधारय
अहं कृत्स्नस्य जगतः प्रभवः प्रलयस्तथा
मत्तः परतरं नान्यत् किञ्चिदस्ति धनञ्जय
मयि सर्वमिदं प्रोतं सूत्रे मणिगणा इव</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/030/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/030/</guid>
      <description>अर्जुनः-
किं तद्ब्रह्म किमध्यात्मं किं कर्म पुरुषोत्तम
अधिभूतं च किं प्रोक्तम् अधिदैवं किमुच्यते
अधियज्ञः कथं कोऽत्र देहेऽस्मिन् मधुसूदन
प्रयाणकाले च कथं ज्ञेयोऽसि नियतात्मभिः
श्रीभगवान्-
अक्षरं ब्रह्म परमं स्वभावोऽध्यात्ममुच्यते
भूतभावोद्भवकरो विसर्गः कर्मसञ्ज्ञितः
अधिभूतं क्षरो भावः पुरुषश्चाधिदैवतम्
अधियज्ञोऽहमेवात्र देहे देहभृतां वर
अन्तकाले च मामेव स्मरन् मुक्त्वा कलेवरम्
यः प्रयाति स मद्भावं याति नास्त्यत्र संशयः
यं यं वापि स्मरन् भावं त्यजत्यन्ते कलेबरम्
तं तमेवैति कौन्तेय सदा तद्भावभावितः
तस्मात् सर्वेषु कालेषु मामनुस्मर युध्य च</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/031/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/031/</guid>
      <description>श्रीभगवान्-
इदं तु ते गुह्यतमं प्रवक्ष्याम्यनसूयवे
ज्ञानं विज्ञानसहितं यज्ज्ञात्वा मोक्ष्यसेऽशुभात्
राजविद्या राजगुह्यं पवित्रमिदमुत्तमम्
प्रत्यक्षावगमं धर्म्यं सुसुखं कर्तुमव्ययम्
अश्रद्दधानां पुरुषा धर्मस्यास्य परन्तप
अप्राप्य मां निवर्तन्ते मृत्युसंसारवर्त्मनि
मया ततमिदं सर्वं जगदव्यक्तमूर्तिना
मत्स्थानि सर्वभूतानि न चाहं तेष्ववस्थितः
न च मत्स्थानि भूतानि पश्य मे योगमैश्वरम्
भूतभृन्न च भूतस्थो ममात्मा भूतभावनः
यथाऽऽकाशस्थितो नित्यं वायुस्सर्वत्रगो महान्
तथा सर्वाणि भूतानि मत्स्थानीत्युपधारय
सर्वभूतानि कौन्तेय प्रकृतिं यान्ति मामिकाम्
कल्पक्षये पुनस्तानि कल्पादौ विसृजाम्यहम्
प्रकृतिं स्वामवष्टभ्य विसृजामि पुनः पुनः
भूतग्राममिमं कृत्स्नम् अवशं प्रकृतेर्वशात्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/032/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/032/</guid>
      <description>श्रीभगवान्-
भूय एव महाबाहो शृणु मे परमं वचः
यत् तेऽहं प्रीयमाणाय वक्ष्यामि हितकाम्यया
न मे विदुस्सुरगणाः प्रभवं न महर्षयः
अहमादिर्हि देवानां महर्षीणां च सर्वशः
यो मामजमनादिं च वेत्ति लोकमहेश्वरम्
असम्मूढस्स मर्त्येषु सर्वपापैः प्रमुच्यते
बुद्धिर्ज्ञानमसम्मोहः क्षमा सत्यं दमश्शमः
सुखं दुःखं भवो भावो भयं चाभयमेव च
अहिंसा समता तुष्टिस् तपो दानं यशोऽयशः
भवन्ति भावा भूतानां मत्त एव पृथग्विधाः
महर्षयस्सप्त पूर्वे चत्वारो मनवस्तथा
मद्भाव मानसाजाता येषां लोक इमाः प्रजाः
एतां विभूतिं योगं च मम यो वेत्ति तत्त्वतः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/033/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/033/</guid>
      <description>अर्जुनः-
मदनुग्रहाय परमं गुह्यमध्यात्मसञ्ज्ञितम्
यत् त्वयोक्तं वचस्तेन मोहोऽयं विगतो मम
भवाप्ययौ हि भूतानां श्रुतौ विस्तरशो मया
त्वत्तः कमलपत्राक्ष माहात्म्यमपि चाव्ययम्
एवमेतद्यथात्थ त्वम् आत्मानं परमेश्वर
द्रष्टुमिच्छामि ते रूपम् ऐश्वरं पुरुषोत्तम
मन्यसे यदि तच्छक्यं मया द्रष्टुमिति प्रभो
योगेश्वर ततो मे त्वं दर्शयात्मानमव्ययम्
श्रीभगवान्-
पश्य मे पार्थ रूपाणि शतशोऽथ सहस्रशः
नानाविधानि दिव्यानि नानावर्णाकृतीनि च
पश्यादित्यान् वसून् रुद्रान् अश्विनौ मरुतस्तथा
बहून्यदृष्टपूर्वाणि पश्याश्चर्याणि भारत
इहैकस्थं जगत् कृत्स्नं पश्याद्य सचराचरम्
मम देहे गुडाकेश यच्चान्यद्द्रष्टुमिच्छसि
न तु मां शक्ष्यसे द्रष्टुम् अनेनैव स्वचक्षुषा</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/034/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/034/</guid>
      <description>अर्जुनः-
एवं सततयुक्ता ये भक्तास्त्वां पर्युपासते
ये चाप्यक्षरमव्यक्तं तेषां के योगवित्तमाः
श्रीभगवान्-
मय्यावेश्य मनो ये मां नित्ययुक्ता उपासते
श्रद्धया परयोपेतास् ते मे युक्ततमा मताः
ये त्वक्षरमनिर्देश्यम् अव्यक्तं पर्युपासते
सर्वत्रगमचिन्त्यं च कूटस्थमचलं ध्रुवम्
सन्नियम्येन्द्रियग्रामं सर्वत्र समबुद्धयः
ते प्राप्नुवन्ति मामेव सर्वभूतहिते रताः
क्लेशोऽधिकतरस्तेषाम् अव्यक्तासक्तचेतसाम्
अव्यक्ता हि गतिर्दुःखं देहवद्भिरवाप्यते
ये तु सर्वाणि कर्माणि मयि सन्न्यस्य मत्पराः
अनन्येनैव योगेन मां ध्यायन्त उपासते
तेषामहं समुद्धर्ता मृत्युसंसारसागरात्
भवामि न चिरात् पार्थ मय्यावेशितचेतसाम्
मय्येव मन आधत्स्व मयि बुद्धिं निवेशय</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/035/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/035/</guid>
      <description>अर्जुनः-
प्रकृतिं पुरुषं चैव क्षेत्रं क्षेत्रज्ञमेव च
एतद्वेदितुमिच्छामि ज्ञानं ज्ञेयं च केशव
श्रीभगवान्-
इदं शरीरं कौन्तेय क्षेत्रमित्यभिधीयते
एतद्यो वेत्ति तं प्राहुः क्षेत्रज्ञ इति तद्विदः
क्षेत्रज्ञं चापि मां विद्धि सर्वक्षेत्रेषु भारत
क्षेत्रक्षेत्रज्ञयोर्ज्ञानं यत्तज्ज्ञानं मतं मम
तत् क्षेत्रं यच्च यादृक्च यद्विकारि यतश्च यत्
स च यो यत्प्रभावश्च तत् समासेन मे शृणु
ऋषिभिर्बहुधा गीतं छन्दोभिर्विविधैः पृथक्
ब्रह्मसूत्रपदैश्चैव हेतुमद्भिर्विनिश्चितैः
महाभूतान्यहङ्कारो बुद्धिरव्यक्तमेव च
इन्द्रियाणि दशैकं च पञ्च चेन्द्रियगोचराः
इच्छा द्वेषस्सुखं दुःखं सङ्घातश्चेतना धृतिः
एतत् क्षेत्रं समासेन सविकारमुदाहृतम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/036/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/036/</guid>
      <description>श्रीभगवान्-
परं भूयः प्रवक्ष्यामि ज्ञानानां ज्ञानमुत्तमम्
यज्ज्ञात्वा मुनयस्सर्वे परां सिद्धिमितो गताः
इदं ज्ञानमुपाश्रित्य मम साधर्म्यमागताः
सर्गेऽपि नोपजायन्ते प्रलये न व्यथन्ति च
मम योनिर्महद्ब्रह्म तस्मिन् गर्भं दधाम्यहम्
सम्भवस्सर्वभूतानां ततो भवति भारत
सर्वयोनिषु कौन्तेय मूर्तयस्सम्भवन्तिः याः
तासां ब्रह्म महद्योनिर् अहं बीजप्रदः पिता
सत्वं रजस्तम इति गुणाः प्रकृतिसम्भवाः
निबध्नन्ति महाबाहो देहे देहिनमव्ययम्
तत्र सत्त्वं निर्मलत्वात् प्रकाशकमनामयम्
सुखसङ्गेन बध्नाति ज्ञानसङ्गेन चानघ
रजो रागात्मकं विद्धि तृष्णासङ्गसमुद्भवम्
तन्निबध्नाति कौन्तेय कर्मसङ्गेन देहिनम्
तमस्त्वज्ञानजं विद्धि मोहनं सर्वदेहिनाम्
प्रमादालस्यनिद्राभिस् तन्निबध्नाति भारत</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/037/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/037/</guid>
      <description>श्रीभगवान्-
ऊर्ध्वमूलमधःशाखम् अश्वत्थं प्राहुरव्ययम्
छन्दांसि यस्य पर्णानि यस्तं वेद स वेदवित्
अधश्चोर्ध्वं प्रसृतास्तस्य शाखा गुणप्रवृद्धा विषयप्रवालाः
अधश्च मूलान्यनुसन्ततानि कर्मानुबन्धीनि मनुष्यलोके
न रूपमस्येह तथोपलभ्यते नान्तो न चादिर्न च सम्प्रतिष्ठा
अश्वत्थमेनं सुविरूढमूलम् असङ्गशस्त्रेण दृढेन छित्त्वा
ततः पदं तत् परिमार्गितव्यं यस्मिन् गता न निवर्तन्ति भूयः
तमेव चाद्यं पुरुषं प्रपद्ये यतः प्रवृत्तिः प्रसृता पुराणी
निर्मानमोहा जितसङ्गदोषा अध्यात्मनित्या विनिवृत्तकामाः
द्वन्द्वैर्विमुक्तास्सुखदुःखसञ्ज्ञैर् गच्छन्त्यमूढाः पदमव्ययं तत्
न तद्भासयते सूर्यो न शशाङ्को न पावकः
यद्गत्वा न निवर्तन्ते तद्धाम परमं मम</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/038/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/038/</guid>
      <description>श्रीभगवान्-
अभयं सत्त्वसंशुद्धिर् ज्ञानयोगव्यवस्थितिः
दानं दमश्च यज्ञश्च स्वाध्यायस्तप आर्जवम्
अहिंसा सत्यमक्रोधस् त्यागश्शान्तिरपैशुनम्
दया भूतेष्वलोलुत्वं मार्दवं ह्रीरचापलम्
तेजः क्षमा धृतिश्शौचम् अद्रोहो नातिमानिता
भवन्ति सम्पदं दैवीम् अभिजातस्य भारत
दम्भो दर्पोऽभिमानश्च क्रोधः पारुष्यमेव च
अज्ञानं चाभिजातस्य पार्थ सम्पदमासुरीम्
दैवी सम्पद्विमोक्षाय निबन्धायासुरी मता
मा शुचस्सम्पदं दैवीम् अभिजातोऽसि पाण्डव
द्वौ भूतसर्गौ लोकेऽस्मिन् दैव आसुर एव च
दैवो विस्तरशः प्रोक्त आसुरं पार्थ मे शृणु
प्रवृत्तिं च निवृत्तिं च जना न विदुरासुराः
न शौचं नापि चाचारो न सत्यं तेषु विद्यते</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/039/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/039/</guid>
      <description>अर्जुनः-
ये शास्त्रविधिमुत्सृज्य यजन्ते श्रद्धयाऽन्विताः
तेषां निष्ठा तु का कृष्ण सत्त्वमाहो रजस्तमः
श्रीभगवान्-
त्रिविधा भवति श्रद्धा देहिनां सा स्वभावजा
सात्त्विकी राजसी चैव तामसी चेति तां शृणु
सत्वानुरूपा सर्वस्य श्रद्धा भवति भारत
श्रद्धामयोऽयं पुरुषो यो यच्छ्रद्धस्स एव सः
यजन्ते सात्त्विका देवान् यक्षरक्षांसि राजसाः
प्रेतान् भूतगणांश्चान्ये यजन्ते तामसा जनाः
अशास्त्रविहितं घोरं तप्यन्ते ये तपो जनाः
दम्भाहङ्कारसंयुक्ताः कामरागबलान्विताः
कर्शयन्तश्शरीरस्थं भूतग्राममचेतसः
मां चैवान्तश्शरीरस्थं तान् विद्ध्यासुरनिश्चयान्
आहारस्त्वपि सर्वस्य त्रिविधो भवति प्रियः
यज्ञस्तपस्तथा दानं तेषां भेदमिमं शृणु</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/040/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/040/</guid>
      <description>अर्जुनः-
सन्न्यासत्य महाबाहो तत्त्वमिच्छामि वेदितुम्
त्यागस्य च हृषीकेश पृथक्केशिनिषूदन
श्रीभगवान्-
काम्यानां कर्मणां न्यासं सन्न्यासं कवयो विदुः
सर्वकर्मफलत्यागं प्राहुस्त्यागं विचक्षणाः
त्याज्यं दोषवदित्येके कर्म प्राहुर्मनीषिणः
यज्ञदानतपःकर्म न त्याज्यमिति चापरे
निश्चयं शृणु मे तत्र त्यागे भरतसत्तम
त्यागो हि पुरुषव्याघ्र त्रिविधस्सम्प्रकीर्तितः
यज्ञदानतपःकर्म न त्याज्यं कार्यमेव तत्
यज्ञो दानं तपश्चैव पावनानि मनीषिणाम्
एतान्यपि तु कर्माणि सङ्गं त्यक्त्वा फलानि च
कर्तव्यानीति मे पार्थ निश्चितं मतमुत्तमम्
नियतस्य तु सन्न्यासः कर्मणो नोपपद्यते
मोहात् तस्य परित्यागस् तामसः परिकीर्तितः
दुःखमित्येव यत् कर्म कायक्लेशभयात् त्यजेत्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/041/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/041/</guid>
      <description>धृतराष्ट्रः-
एवं व्यूढेष्वनीकेषु मामकेष्वितरेषु च
के पूर्वं प्राहरंस्तत्र पाण्डवाः कौरवास्तदा
सञ्जयः-
भ्रातृर्वचनमाज्ञाय पुत्रो दुश्शासनस्तव
भीष्मं प्रमुखतः कृत्वा प्रययौ सेनया सह
तथैव पाण्डवास्सर्वे भीमसेनपुरोगमाः
भीष्मेण युद्धमिच्छन्तस् सर्वे च सहिता ययुः
क्ष्वेळाः किलकिलाशब्दाः क्रकरा गोविषाणिकाः
भेरीमृदङ्गमुरवा हयकुञ्जरनिःस्वनाः
उभयोस्सेनयो र्ह्यासन् निस्वना नदतां नृणाम्
वधं प्रतिनदन्तश्च तदाऽऽसीत् तुमुलं महत्
महान्त्यनीकानि महासमुच्छ्रये समागमे पाण्डवधार्तराष्ट्रयोः
चकम्पिरे शङ्खमृदङ्गनिःस्वनैः प्रकम्पितानीव वनानि वायुना
नरेन्द्रनागाश्वरथाकुलानां समागतानामशिवे मुहूर्ते
बभूव घोषस्तुमुलश्चमूनां वातोद्धतानामिव सागराणाम्
तस्मिन् समुत्थिते शब्दे तुमुले रोमहर्षणे
भीमसेनो महाबाहुः प्राणदद्गोवृषो यथा</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/042/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/042/</guid>
      <description>सञ्जयः-
पूर्वाह्णे तस्य रौद्रस्य युद्धमह्नो विशां पते
प्रावर्तत महाघोरं राज्ञां देहावकर्तनम्
कुरूणां पाण्डवानां च सङ्ग्रामे विजिगीषताम्
सिंहानामिव संह्रादो दिवमुर्वीं च नादयन्
आसीत् किलकिलाशब्दस् तलशङ्खरवैस्सह
जज्ञिरे सिंहनादाश्च शूराणां प्रतिगर्जताम्
तलत्राभिहताश्चैव ज्याशब्दा भरतर्षभ
पत्तीनां पादशब्दश्च वाजिनां च महास्वनः
तोत्राङ्कुशनिपातश्च आयुधानां च निःस्वनः
घण्टाशब्दश्च नागानाम् अन्योन्यमभिधावताम्
तस्मिन् समुदिते शब्दे तुमुले रोमहर्षणे
तथैव रथनिर्घोषः पर्जन्यनिनदोपमः
ते मनः क्रूरमाधाय समभित्यक्तजीविताः
पाण्डवानभ्यवर्तन्त कुरवश्चोच्छ्रितध्वजाः
स्वयं शान्तनवो राजन्नभ्यधावद्धनञ्जयम्
प्रगृह्य कार्मुकं घोरं कालदण्डोपमं रणे
अर्जुनोऽपि धनुर्गृह्य गाण्डीवं लोकविश्रुतम्
अभ्यधावत तेजस्वी गाङ्गेयं रणमूर्धनि</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/043/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/043/</guid>
      <description>सञ्जयः-
राजञ् शतसहस्राणि तत्र तत्र तदा तदा
निर्मर्यादं प्रयुत्तानि तत् ते वक्ष्यामि भारत
न पुत्रः पितरं जज्ञे न पिता पुत्रमौरसम्
न भ्राता भ्रातरं तत्र स्वस्रीयं न च मातुलः
स्वस्रीयो मातुलं चापि सखायं सखा तथा
आविष्टा इव युध्यन्ते पाण्डवाः कुरुभिस्सह
रथानीकं नरव्याघ्राः केचिदभ्यपतन् रथैः
अभज्यन्त युगैरेव युगानि भरतर्षभ
रथेषाश्च रतेषाभिः कूबरा रथकूबरैः
संहतैस्सहिताः केचित् परस्परजिघांसवः
न शेकुश्चलितुं केचित् समुपेत्य रथा रथैः
प्रभिन्नास्तुमहाकायास् सन्निपत्य गजा गजैः
बहुधा दारयामासुः विषाणैरितरेतरम्
सतोमरपताकैश्च वारणा वरवारणैः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/044/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/044/</guid>
      <description>सञ्जयः-
गतपूर्वाह्णभूयिष्ठे तस्मिन्नहनि दारुणे
वर्तमाने महारौद्रे महावीरवरक्षये
दुर्मुखः कृतवर्मा च कृपश्शल्यो विविंशतिः
भीष्मं जुगुपुरासाद्य तव पुत्रेण चोदिताः
एतैर्गुप्तो महेष्वासैः पञ्चभिः पावकोपमैः
पाण्डवानामनीकानि विजगाहे महारथः
चेदिकाशिकरूषेषु पञ्चालेषु च भारत
भीष्मस्य बहुधा तालश् चरन् केतुरदृश्यत
धनूषिं रथिनां भीष्मस् सोष्णीषाणि शिरांसि च
बाहूनपि रथांश्चोरून् तथा च विपुलान् ध्वजान्
विचकर्त महावेगैर् भल्लैस्सन्नतपर्वभिः
एकैकेन तु मातङ्गा नाराचेन महात्मनः
ताडितास्सहसा जग्मुः पृथिवीं पर्वतोपमाः
नृत्यन् स रथमार्गेषु भीष्मश्चरति पार्थिव
दुराधर्षस्तु शत्रूणां मनांसि समकम्पयत्
हयांश्च सहयारोहान् पातयामास संयुगे</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/045/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/045/</guid>
      <description>सञ्जयः-
कृतेऽवहारे सैन्यानां प्रथमे भरतर्षभ
भीष्मे च युधि संहृष्टे राजन् दुर्योधनेऽपि च
धर्मराजस्ततस्तूर्णम् अभिगम्य जनार्दनम्
भ्रातृभिस्सहितस्सर्वैस् सर्वैश्चैव पृथिवीश्वरैः
शोकसन्तप्तहृदयश् चिन्तयानः पराजयम्
वार्ष्णेयमब्रवीद्राजन् दृष्ट्वा भीष्मस्य विक्रमम्
युधिष्ठिरः-
कृष्ण पश्य महेष्वासं भीष्मं भीमपराक्रमम्
शरैर्दहन्तं सैन्यं मे ग्रीष्मे कक्षमिवानलम्
कथमेनं महात्मानं शक्ष्यामः प्रतिवीक्षितुम्
लेलिह्यमानं सैन्यं मे हविष्मन्तमिवानलम्
एनं हि पुरुषव्याघ्रं धनुष्मन्तं महाबलम्
दृष्ट्वा विप्रद्रुतं सैन्यं समरे मार्गणाहतम्
शक्यो जेतुं यमस्सङ्ख्ये वज्रपाणिश्च संयुगे
वरुणः पाशभृद्वापि कुबेरो वा गदाधरः
न तु भीष्मो महातेजाश् शक्यो जेतुं महाबलः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/046/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/046/</guid>
      <description>सञ्जयः-
क्रौञ्चं ततो महाव्यूहम् अभेद्यं तनयस्तव
व्यूहं द्ष्ट्वा महाघोरं पार्थेनामिततेजसा
आचार्यमुपसङ्गम्य कृपं शल्यं च मारिष
सौमदत्तिं विकर्णं च अश्वत्थामानमेव च
दुःशासनादीन् भ्रातॄंश्च सर्वानेव च भारत
अन्यांश्च सुबहूञ् शूरान् युद्धाय समुपागतान्
प्राहेदं वचनं काले हर्षयंस्तनयस्तव
दुर्योधनः-
नानाशस्त्रप्रहरणास् सर्वे शस्त्रास्त्रकोविदाः
एकैकं हि समर्था हि यूयं सर्वे महारथाः
पाण्डुपुत्रान् रणे हन्तुं ससैन्यान् किमु संहताः
अपर्याप्तं तदस्माकं बलं भीष्माभिरक्षितम्
पर्याप्तं त्विदमेतेषां बलं भीमाभिरक्षितम्
संस्थानाश्शूरसेनाश्च सर्वकाः कुकुरास्तथा
आरोचकास्त्रिगर्ताश्च मद्रका यवनास्तथा
शत्रुञ्जयेन सहितास् तथा दुःशासनेन च</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/047/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/047/</guid>
      <description>धृतराष्ट्ः-
एवं व्यूढेष्वनीकेषु मामकेष्वितरेषु च
कथं प्रहरतां श्रेष्ठास् सम्प्रहारं प्रचक्रिरे
सञ्जयः-
तथा व्यूढेष्वनीकेषु सन्नद्धरुचिरध्वजाः
तावकाः पाण्डवैस्सार्धं यथाऽयुध्यन्त तच्छृणु
अपारमिव सन्दृश्य सागरप्रतिमं बलम्
तेषां मध्ये स्थितो राज पुत्रो दुर्योधनस्तव
अब्रवीत् तावकान् सर्वान् युद्ध्यध्वमिति दंशितान्
ते मनः क्रूरमाधाय समभित्यक्तजीविताः
पाण्डवानभ्यवर्तन्त सर्व एवोच्छ्रितध्वजाः
ततो युद्धं समभवत् तुमुलं रोमहर्षणम्
तावकानां परेषां च व्यतिषक्तरथद्विपम्
मुक्तास्तु रथिभिर्बाणा रुक्मपुङ्खास्सुतेजिताः
सन्निपेतुरतीवोग्रा नागेषु च हयेषु च
तथा प्रवृत्ते सङ्ग्रामे धनुरुद्यम्य दंशितः
ववर्ष शरवर्षाणि कुरुवृद्धः पितामहः
सौभद्रे भीमसेने च सात्यकौ च महारथे</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/048/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/048/</guid>
      <description>धृतराष्ट्रः-
कथं द्रोणो महेष्वासः पाञ्चाल्यश्चापि पार्षतः
रणे समीयतुर्यत्तौ तन्ममाचक्ष्व सञ्जय
दिष्टमेव परं मन्ये पौरुषं तु निरर्थकम्
यत्र शान्तनवो भीष्मो नाहनद्युधि पाण्डवम्
भीष्मो हि समरे क्रुद्धो हन्याल्लोकांश्चराचरान्
स कथं पाण्डवं युद्धे नातरत् सञ्जयाद्य वै
सञ्जयः-
शृणु राजन् स्थिरो भूत्वा युद्धमेतत् सुदारुणम्
न शक्याः पाण्डवा जेतुं देवैरपि सवासवैः
द्रोणस्तु निशितैर्बाणैर् धृष्टद्युम्नमयोधयत्
सारथिं चास्य भल्लेन ध्वजं चैकेन विव्यथे
तथाऽस्य चतुरो वाहांश् चतुर्भिस्सायकोत्तमैः
पीडयामास सङ्क्रुद्धो धृष्टद्युम्नस्य मारिष
धृष्टद्युम्नस्ततो द्रोणं नवत्या निशितैश्शरैः
विव्याध समरे वीरस् तिष्ठ तिष्ठेति चाब्रवीत्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/049/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/049/</guid>
      <description>धृतराष्ट्रः-
मम पुत्रसमादिष्टः कलिङ्गो वाहिनीपतिः
कथमद्भुतकर्माणं भीमसेनं महाबलम्
चरन्तं गदया वीर दण्डहस्तमिवान्तकम्
योधयामास समरे कलिङ्गस्सह सेनया
सञ्जयः-
पुत्रेण तव राजेन्द्र स तथोक्तो महाबलः
महत्या सेनया गुप्तः प्रायाद्भीमरथं प्रति
तामापतन्तीं महतीं कलिङ्गानां महाचमूम्
रथाश्वनागकलिलां प्रगृहीतमहागदः
भीमसेनः कलिङ्गानाम् आर्च्छद्भारत वाहिनीम्
केतुमन्तं च नैषादिम् आयान्तं सह चेदिभिः
ततश्श्रुतायुस्सङ्क्रुद्धो राज्ञा केतुमता सह
आससाद रणे भीमं व्यूढानीको महाबलः
अथास्त्रैर्बहुसाहस्रैः कलिङ्गानां जनेश्वर
अयुतेन गजानां च निषादैस्सह केतुमान्
भिमसेनं रणे राजन् समन्तात् पर्यवारयत्
चेदिमत्स्यकरूषाश्च भीमसेनपदानुगाः
अभ्यधावन्त समरे निषादैस्सह राजभिः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/050/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/050/</guid>
      <description>सञ्जयः-
ततोऽपराह्णभूयिष्ठे तस्मिन्नहनि दारुणे
रथाश्वनरनागानां सादिनां चाभवत् क्षयः
द्रोणपुत्रेण शल्येन कृपेण च महात्मना
समसज्जत पाञ्चाल्यस् त्रिभिरेतैर्महारथैः
स लोकविदितानश्वान् निजघान महाबलः
द्रौणेः पाञ्चालदायादश् शितैर्दशभिराशुगैः
ततश्शल्यरथं तूर्णम् आस्थाय हतवाहनः
द्रौणिः पाञ्चालदायादम् अभ्यवर्षदथेषुभिः
धृष्टद्युम्नं तु संयुक्तं द्रौणिना वीक्ष्य भारत
सौभद्रोऽभ्यपतत् तूर्णं विकिरन् निशिताञ् शरान्
स शल्यं पञ्चविंशत्या कृपं च नवभिश्शरैः
विव्याध समरे राजन् अश्वत्थामानमेव च
आर्जुनिं तु ततस्तूर्णं द्रौणिर्विव्याध पत्रिणा
शल्यो द्वादशभिस्तीक्ष्णैः कृपश्च निशितैस्त्रिभिः
लक्ष्मणस्तव पौत्रस्तु सौभद्रं समवस्थितम्
अभ्यवर्षत संहृष्टस् ततो युद्धमवर्तत
दौर्योधनिस्तु सङ्क्रुद्धस् सौभद्रं निशितैश्शरैः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/051/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/051/</guid>
      <description>सञ्जयः-
प्रभातायां च शर्वर्यां भीष्मश्शान्तनस्तदा
अनीकान्यनुसंयाने व्यादिदेश परन्तपः
गारुडं च महाव्यूहं चक्रे शान्तनवस्तदा
पुत्राणां ते जयाकाङ्क्षी वृद्धः कुरुपितामहः
गरुडस्य तु यत् तुण्डं पिता देवव्रतस्तव
चक्षुषी च भरद्वाजः कृतवर्मा च भारत
अश्वत्थामा कृपश्चैव शिर आस्तां यशस्विनौ
त्रिगर्तैर्मद्रकैकेयैर् वाटधानैश्च संयुगे
भूरिश्रवाश्शलश्शल्यो भगदत्तश्च मारिष
मद्रकास्सिन्धुसौवीरास् तथा पाञ्चनदाश्च ये
जयद्रथेन सहिता ग्रीवा ह्यासन् विशां पते
पृष्ठे दुर्योधनो राजा सोदरैस्सह सानुगैः
विन्दानुविन्दावावन्त्यौ काम्भोजश्च नराधिपः
पुच्छमासन् महाराज शूरसेनाश्च सर्वशः
मागधाश्च कलिङ्गाश्च कशेरुकगणैस्सह
दक्षिणं पक्षमाश्रित्य स्थिता व्यूहस्य दंशिताः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/052/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/052/</guid>
      <description>सञ्जयः-
एवं व्यूढेष्वनीकेषु तावकेष्वितरेषु च
धनञ्जयो रथानीकं पीडयंस्तव भारत
शरैरथिरथो युद्धे पातयामास पार्थिवान्
ते वध्यमानाः पार्थेन कालेनेव युगक्षये
धार्तराष्ट्रा रणे यत्ताः पाण्डवान् प्रत्ययोधयन्
प्रार्थयाना यशो दीप्तं मृत्युं कृत्वा निवर्तनम्
एकाग्रमनसो भूत्वा पाण्डवानां वरूथिनीम्
बभञ्जुर्बहुशो राजंस् तैश्चाभज्यन्त संयुगे
पताद्भिश्च रथैर्भिन्नैर् गजैः पत्तिभिरेव च
प्रभग्नैस्स्यन्दनैश्चासीद् युद्धमेतत् प्रवर्तितम्
द्रवद्भिश्च रथैर्भग्नैर् परिवर्ताद्भिरेव च
पाण्डवैः कौरवेयाश्च न प्राज्ञायत किञ्चन
उदतिष्ठद्रजो भौमं छादयानं दिवाकरम्
न दिशः प्रदिशो वापि जज्ञिरेऽत्र समागताः
अनुमानेन सञ्ज्ञाभिर् नामगोत्रैश्च संयुगे
अवर्तत तदा युद्धं तत्र तत्र विशां पते</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/053/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/053/</guid>
      <description>सञ्जयः-
ततस्ते पार्थिवाः क्रुद्धाः फल्गुनं वीक्ष्य संयुगे
रथैरनेकसाहस्रैस् समन्तात् पर्यवारयन्
अथैनं रथवंशेन कोष्ठकीकृत्य भारत
शरैरनेकासाहस्रैस् समन्तात् पर्यवारयन्
शक्तीश्च विमलाकस्तीक्ष्णा गदाश्च परिघैस्सह
प्रासान् परश्वथांश्चैव मुद्गरान् मुसलानपि
चिक्षिपुस्समरे वीरा धनञ्जयरथं प्रति
शस्त्राणामथ तां वृष्टिं समन्तात् पतितां रथे
रुरोध समरे पार्थश् शरैः कनकभूषणैः
तत्र तल्लाघवं दृष्ट्वा बीभत्सोरतिमानुषम्
देवदानवगन्धर्वाः पिशाचोरगराक्षसाः
साधु साध्विति भाषन्तो विस्मयं परमं ययुः
सात्यकिश्चाभिमन्युश्च महत्या सेनया वृतौ
गान्धारान् समरे शूरान् वारयेतां ससौबलान्
तत्र सौबलकाश्शूराः वार्ष्णेयस्य रथं प्रति
तिलशश्चिच्छिदुः क्रोधान्नानाप्रहरणैस्तथा
सात्यकिश्च रथं त्यक्त्वा वर्तमाने महाहवे</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/054/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/054/</guid>
      <description>धृतराष्ट्रः-
प्रतिज्ञाते ततस् तस्मिन् युद्धे भीष्मेण सुदारुणे
पाण्डवान् वारयिष्येति कथं युयुधिरे नृपाः
मम पुत्रस्य वाक्यैस्तु क्रोधितश्च महाव्रतः
भीष्मः किमकरोत् तत्र पाण्डवेयेषु सञ्जय
ये चान्ये पथिवीपालाः किमकुर्वन्त मामकैः
पितामहे च पञ्चालाश् शुरा युद्धाभिनन्दिनः
सञ्जयः-
गतपूर्वाह्णभूयिष्ठे तस्मिन्नहनि दारुणे
जयं प्राप्तेषु हृष्टेषु पाण्डवेषु महात्मसु
सर्वधर्मविशेषज्ञः पिता देवव्रतस्तव
अभ्ययाज्जवनैरश्वैः पार्थमेव धनञ्जयम्
महत्या सेनया गुप्तस् तव पुत्रैश्च भारत
प्रावर्तत ततो युद्धं तुमुलं रोमहर्षणम्
अस्माकं पाण्डवैस्सार्धं सेनयोर्भरतर्षभ
धनुषां कूजतां तत्र तलानां चाभिहन्यताम्
महान् समभवच्छब्दो गिरीणामिव दीर्यताम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/055/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/055/</guid>
      <description>सञ्जयः-
व्युष्टां निशां भारत भारतानाम् अनीकिनीनां प्रमुखे महात्मा
ययौ सपत्नान् प्रति जातकोपो वृतस्समग्रेण बलेन भीष्मः
तं द्रोणदुर्योधनबाह्लिकाश्च तथैव दुर्मर्षणचित्रसेनौ
जयद्रथश्चातिबलो बलौघैर् नृपास्तथाऽन्येऽभिययुस्समस्ताः
स तैर्महद्भिश्च महारथैश्च तेजस्विभिर्वीर्यवद्भिश्च राजन्
रराज राजा तु स राजमध्ये मध्ये सुराणामिव देवराजः
तस्मिन्ननीकप्रमुखे विषक्ता दोधूयमाना वितताः पताकाः
सुरक्तपीतासितपाण्डुराभा महागजस्कन्धगता विरेजुः
सा वाहिनी शान्तनवेन गुप्ता महारथैर्वारणवाजिभिश्च
बभौ सविद्युत्स्तनयित्नुघोषा जलागमे द्यौरिव जातमेघा
ततो रणायाभिमुखी प्रयाता प्रत्यर्जुनं शान्तनवाभिगुप्ता
ससार सेना सहसा कुरूणां वेगो यथा भीम इवापगायाः
तं व्यूढनानाद्विपगूढसारं वराश्वपादातरथौघयुक्तम्
व्यूहं महामेघनिभं महात्मा ददर्श दूरात् कपिराजकेतुः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/056/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/056/</guid>
      <description>सञ्जयः-
द्रौणिर्भूरिश्रवाश्शल्यश् चित्रसेनश्च मारिषः
पुत्रस्सांयमनेश्चैव सौभद्रं समयोधयन्
संसक्तमतितेजोभिस् तमेकं ददृशुर्जनाः
पञ्चभिर्मनुजव्याघ्रैर् गजैस्सिंहशिशुं यथा
नातिलक्ष्यतया कश्चिन्न शौर्ये न पराक्रमे
बभूव सदृशः कार्ष्णेर् नास्त्रे नापि च लाघवे
तथा तमात्मजं युद्धे विक्रमन्तमरिन्दमम्
दृष्ट्वा पार्थस्सुसम्पन्नं सिंहनादं ननाद ह
पीडयानं तु तत् सैन्यं पौत्रं तव विशां पते
ददर्श राजन् पाञ्चाल्यस् सेनापतिररिन्दमः
स च तां धार्तराष्ट्राणां ध्वजिनीं परवीरहा
अत्यरोचत सौभद्रस् तेजसा च बलेन च
तस्य लाघवमार्गस्थम् आदित्यसदृशप्रभम्
व्यदृश्यत महच्चापं समरे युध्यतः परैः
द्रौणिमेकेषुणा विद्ध्वा शल्यं विव्याध पञ्चभिः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/057/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/057/</guid>
      <description>धृतराष्ट्रः-
दैवमेव परं मन्ये पौरुषादपि सञ्जय
यत् सैन्यं मम पुत्रस्य पाण्डुपुत्रेण वध्यते
नित्यं हि मामकांस्तात हतानेव स्म शंससि
उदग्रांश्च प्रहृष्टांश्च नित्यं शंशसि पाण्डवान्
विभग्नांश्च प्रनष्टांश्च नित्यं शंससि मामकान्
हीनान् पुरुषकारेण निरुत्साहांश्च सञ्जय
युध्यमानान् यथाशक्ति घटमानाञ् जयं प्रति
मामकांश्च रणे तात निहतानेव शंससि
पाण्डवा विजयन्त्येव हीयन्ते चैव मामकाः
सोऽहं तीव्राणि दुःस्वानि दुर्योधनकृतानि च
समश्रौषमहं तात दुस्सहानि बहूनि च
उपायं तु न पश्यामि येन जेया हि पाण्डवाः।
मामका वा जयं युद्धे प्राप्नुयुर्येन सञ्जय</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/058/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/058/</guid>
      <description>सञ्जयः-
तस्मिन् हते गजानीके पुत्रो दुर्योधनस्तव
भीमसेनवधायैव सर्वसैन्यमचूचुदत्
ततस्सर्वाण्यनीकानि तव पुत्रस्य शासनात्
अभ्यधावन् भीमसेनं नदन्तं सिंहवद्रणे
तं बलौघमपर्यन्तं देवैरपि दुरासदम्
आपतन्तं सुदुष्पारं समुद्रिमिव पर्वणि
रथनागाश्वकलिलं शङ्खदुन्दुभिनादितम्
अनन्तरथपादातं रजसा सर्वतो वृतम्
भीमसेनो महाराज नृपोदधिमिवापरम्
सेनासागरमक्षोभ्यं वेलेव समवारयत्
तदाश्चर्यमपश्याम पाण्डवस्य महात्मनः
भीमसेनस्य समरे कर्मामानुषकर्मणः
उदीर्णां पृतनां सर्वां साश्वान् सरथकुञ्जरान्
असम्भ्रमं भीमसेनो गदया समपोथयत्
स संवार्य बलौघांस्तन् गदया बलिनां वरः
अतिष्ठत् समरे भीमो गिरिर्मेरुरिवाचलः
तस्मिंस्तु तुमुले घोरे काले परमदारुणे
भ्रातृभिस्सह पुत्रैश्च धृष्टद्युम्नो महाबलः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/059/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/059/</guid>
      <description>सञ्जयः-
ततो भूरिश्रवा राजन् सात्यकिं नवभिश्शरैः
प्राविध्यद् सुसङ्क्रुद्धस् तोत्रैरिव महाद्विपम्
कौरव्यं सात्यकिश्चैव शरैस्सन्नतपर्वभिः
पर्यवारयदव्यग्रस् सर्वसैन्यस्य पश्यतः
ततो दुर्योधनो राजा सोदर्यैः परिवारितः
सौमदत्तिं रणे यत्तस् समन्तात् पर्यवारयत्
तथैव पाण्डवास्सर्वे सात्यकिं तु महारणे
परिवार्य स्थितास्सङ्ख्ये तव पुत्रस्य पश्यतः
भीमसेनस्ततः क्रुद्धो गजामुद्यम्य भारत
दुर्योधनमुखान् सर्वान् पुत्रांस्ते पर्यकालयत्
रथैरनेकसाहस्रैस् समन्तात् पर्यवारयत्
नन्दकस्तव पुत्रस्तु भीमसेनं महाबलम्
विव्याध निशितैष्षड्भिः कङ्कपत्रैश्शिलाशितैः
दुर्योधनस्तदा राजन् भीमसेनं महाहवे
आजघानोरसि क्रुद्धो मार्गणैर्नवभिशिशितैः
ततो भीमो महाबाहुर् आस्थाय स्वरथं महत्
स्मयमानश्च कोपेन स्वसारथिमथाब्रवीत्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/060/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/060/</guid>
      <description>धृतराष्ट्रः-
भयं मे सुमहञ्जातं विस्मयश्चैव सञ्जय
श्रुत्वा पाण्डुकुमाराणां कर्म देवैस्सुदुष्करम्
पुत्राणां वै पराभवं श्रुत्वा सङ्ख्ये महत्तरम्
चिन्ता मे महती जाता कथमेतद्भविष्यति
ध्रुवं विदुरवाक्यानि धक्ष्यन्ति हृदयं मम
तथा हि दृश्यते सर्वं दैवयोगेन सञ्जय
यत्र भीष्ममुखान् सर्वाञ् अस्त्रज्ञान् योधसत्तमान्
पाण्डवानामनीकानि योधयन्ति प्रहारिणः
केनावध्या महात्मानः पाण्डुपुत्रा महाबलाः
केन दत्तवरास्तात किमु ज्ञानं विदन्ति ते
केन क्षयं विन्दन्ति दिवि तारागणा इव
पुनःपुनर्न मृष्यामि हतसैन्योऽस्मि पाण्डवैः
मय्येव दण्डः पतति दैवादेष सुदारुणः
यथाऽवध्याः पाण्डुसुता यथा वाध्याश्च मे सुताः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/061/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/061/</guid>
      <description>भीष्मः-
ततस्स भगवान् देवो लोकानां परमेश्वरः
ब्रह्माणं प्रत्युवाचेदं स्रिग्धगम्भीरया गिरा
विदितं तत् तु लोकात्मन् सर्वं तु तव चेप्सितम्
तथा तद्भवितेत्युक्त्वा तत्रैवान्तरधीयत
ततो देवर्षिगन्धर्वा विस्मयं परमं गताः
कौतूहलपरास्सर्वे प्रजापतिमथाब्रुवन्
देवर्षिगन्धर्वाः-
को न्वयं यो भगवता प्रणम्य विनयाद्विभो
वाग्भिस्स्तुतो वरिष्ठाभिश् श्रोतुमिच्छाम तं वयम्
भीष्मः-
एवमुक्तस्स भगवान् प्रत्युवाच पितामहः
देवब्रह्मर्षिगन्धर्वान् सर्वान् मधुरया गिरा
ब्रह्माः-
यत्तत् परं भविष्यं च भवितव्यं च यत् परम्
भूतात्मा चः प्रसूश्चैव ब्रह्मवर्चः परं पदम्
तेनाहं कृतसंवादः प्रसन्नेन सुरर्षभाः
जगतोऽनुग्रहार्थाय याचितो मे जगत्पतिः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/062/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/062/</guid>
      <description>दुर्योधनः-
वासुदेवो महद्भूतं सर्वलोके गुरुश्च यः
तस्यागमं प्रतिष्ठां च श्रोतुमिच्छे पितामह
भीष्मः-
वासुदेवो महद्भूतं सम्भूतमिह दैवतम्
न परं पुण्डरीकाक्षाद् दृश्यते भरतर्षभ
श्रुतं मे तात रामस्य जामदग्न्यस्य जल्पतः
नारदस्य च देवर्षेः कृष्णद्वैपायनस्य च
असितो देवलश्चापि वालखिल्यास्तपोधनाः
मार्कण्डेयश्च गोविन्दं कथयत्यद्भुतं महत्
सर्वभूतादिभूतात्मा महात्मा पुरुषोत्तमः
आपो वायुश्च तेजश्च त्रयमेतदकल्पयत्
स सृष्ट्वा पृथिवीं देवीं सर्वलोकेश्वरः प्रभुः
अप्सु वै शयनं चक्रे महात्मा पुरुषोत्तमः
सर्वदेवमयो देवश् शयानश्शयने सुखम्
मुखतस्सोऽग्निमसृजत् प्राणाद्वायुमथापि च
सरस्वतीं च वेदांश्च वासुदेवो महायशाः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/063/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/063/</guid>
      <description>भीष्मः-
स्तवं वै ब्रह्मसंयुक्तं शृणु कृष्णस्य भारत
ब्रह्मर्षिभिश्च देवैश्च पुरा यः कथितो भुवि
साध्यानामपि देवानां देवदेवेश्वरं प्रभुम्
लोकभावनभावज्ञं विदित्वां नारदोऽब्रवीत्
नारदः-
भूतं भव्यं भविष्यच्च मार्कण्डेयोऽभ्युवाच ह
यज्ञानामपि यज्ञश्च तपश्च तपसामपि
देवानामपि देवं च त्वामाह भगवान् भृगुः
पुराणे वैभवं रूपं विष्णोऽभूत्तव चेति वै
वासुदेवो वसूनां त्वं शक्रं स्थापयिता तदा
देवदेवोऽसि देवानाम् इति द्वैपायनोऽब्रवीत्
पूर्वे प्रजानिसर्गे च दक्षमाहुः प्रजापतिम्
स्रष्टारं सर्वभूतानाम् आङ्गिरास्त्वामथाऽब्रवीत्
अव्यक्तं ते शरीरोत्थं व्यक्तं ते मनसि स्थितम्
देवानां सम्भवश्चेति देवलस्त्वसितोऽब्रवीत्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/064/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/064/</guid>
      <description>सञ्जयः-
तस्यां रात्र्यां व्यतीतायां निर्ययुः कुरुपुङ्गवाः
पुरस्कृत्य महात्मानं भीष्मं शान्तनवं युधि
अभ्यधावन्त सङ्क्रुद्धाः परस्परजिघांसवः
सर्वे ते सहिता राजन् समालोक्य परस्परम्
पाण्डवा धार्तराष्ट्राश्च राजन् दर्मन्त्रिते तव
व्यूहौ च व्यूह्य संरब्धास् सम्प्रवृद्धाः प्रहारिणः
अरक्षन् मकरव्यूहं भीष्मो राजन् समन्ततः
तथैव पाण्डवा राजन्नरक्षन् व्यूहमात्मनः
अजातशत्रुश्शत्रूणां मनांसि समकम्पयत्
श्येनवद्व्यूह्य तं व्यूहं धौम्यस्य वचनात् स्वयम्
स हि तस्य सुविज्ञात अग्निचित्येषु भारत
मकरस्तु महाव्यूहस् तव पुत्रस्य धीमतः
स्वयं सर्वेण सैन्येन द्रोणेनानुमतस्तदा
यथाव्यूहं शान्तनवस् सोऽन्ववर्तत तत् पुनः
स निर्ययौ महानीकात् पिता देवव्रतस्तव</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/065/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/065/</guid>
      <description>सञ्जयः-
भीमसेनभयाच्चैव पुत्रांस्तारयितुं तव
अकरोत् तुमुलं युद्धं भीष्मश्शान्तनवस्तदा
कुरूणां पाण्डवानां च मुख्यशूरविनाशनम्
पूर्वाह्णे तस्य रौद्रस्य अह्लो युद्धमवर्तत
तस्मिन्नाकुलसङ्ग्रामे वर्तमाने भयानके
अभवत् तुमुलश्शब्दस् संस्पृशन् गगनं महत्
नदद्भिश्च महानागैर् हेषमाणैश्च वाजिभिः
भेरीशङ्खमृदङ्गैश्च तुमुलस्समपद्यत
युयुत्सवस्ते सङ्क्रुद्धा विजयाय महीक्षितः
अन्योन्यमभिगर्जन्ति गोष्ठिष्विव महर्षभाः
शिरासं पात्यमानानां समरे निशितैश्शरैः
अश्मवृष्टिरिवाकाशे बभूव भरतर्षभ
पतितानि स्म दृश्यन्ते शिरांसि भरतर्षभ
कुण्डलोष्णीषधारीणि जातरूपोज्ज्वलानि च
विशिखोन्मथितैर्गात्रैर् बाहुभिश्च सकार्मुकैः
सहस्ताभरणैश्चान्यैर् अभवच्छादिता मही
कवचोपहितैर्गात्रैर् हस्तैश्च समलङ्कृतैः
मुखैश्च चन्द्रसङ्काशै रक्तान्तनयनैश्शुभैः
गजवाजिमनुष्याणां सर्वगात्रैश्च भूषितैः
आसीत् सर्वा समाकीर्णा मुहूर्तेन वसुन्धराः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/066/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/066/</guid>
      <description>सञ्जयः-
दृष्ट्वा भीष्मेण संसक्तान् भ्रातॄनन्यांश्च बान्धवान्
समभ्यधावद्गाङ्गेयम् उद्यतास्त्रो धनञ्जयः
पाञ्चजन्यस्य निर्घोषं श्रुत्वा वै गाण्डिवस्य च
ध्वजं च दृष्ट्वा पार्थस्य सर्वान् नो भयमाविशत्
असञ्जमानं वृक्षेषु धूमराजिमिवोत्थितम्
बहुवर्णं विचित्रं च दिव्यं वानरलक्षणम्
अपश्याम रणे राजन् ध्वजं गाण्डीवधन्वनः
सुवर्णपृष्ठं गाण्डीवं रणे द्रक्ष्यामि भारत
विद्युतं मेघमध्यस्थां भ्राजमानामिवाम्बरे
आश्रौषं च भृशं तत्र पाण्डवस्याभिगर्जतः
सुघोरं तलशब्दं च निघ्नतस्तव वाहिनीम्
चण्डवातो यथा मेघस् सविद्युत्स्तनयित्नुमान्
दिशस्सञ्च्छादयन् सर्वाश् शरवर्षैस्समन्ततः
अभ्यधावत गाङ्गेयं भैरवास्त्रो धनञ्जयः
दिशं प्रातीचीं प्राचीं वा न जानीमोऽस्त्रमोहिताः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/067/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/067/</guid>
      <description>सञ्जयः-
शिखण्डी सह मात्स्येन विराटेन विशां पते
भीष्ममेव महेष्वासस् आससाद सुदुर्जयम्
द्रोणं कृपं विकर्णं च महेष्वासान् महाबलान्
राज्ञश्चान्यान् रणे राजन् बहूनार्च्छद्धनञ्जयः
सैन्धवं च साहामात्यं महेष्वासं सबन्धुभिः
प्राच्यांश्च दाक्षिणात्यांश्च भूमिपालन् विशां पते
पुत्रं च तव दुर्धर्षं दुर्योधनममर्षणम्
दुष्षहं चैव समरे भीमसेनोऽभ्यवर्तत
सहदेवस्तु शकुनिम् उलूकं च महारथम्
पितापुत्रौ महेष्वासौ अभ्यवर्षत् सुदुर्जयौ
युधिष्ठिरो महाराज राजानीकं महारथः
समवर्तत सङ्ग्रामे पुत्रेण निकृतस्तव
माद्रीपुत्रस्तु नकुलश् शूरसङ्क्रन्दनो युधि
त्रिगर्तानां सौभद्रश्च समसञ्जत पाण्डवः
सात्यकिश्चेकितानश्च सौभद्रश्च महारथः
धृष्टकेतुश्च समरे राक्षसश्च घटोत्कचः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/068/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/068/</guid>
      <description>सञ्जयः-
विराटोऽय त्रिभिर्बाणैर् भीष्ममार्च्छन्महारथम्
विव्याध तुरमान्त्रास्य त्रिभिर्बाणैर्महारथः
तं प्रत्यविध्यद्दशभिर् भीष्मश्शान्तनवश्शरैः
रुक्मपुङ्खैर्महेष्वासः कृतहस्तो महाबलः
द्रौणिर्गाण्डीवधन्वानं भीमधन्वा महारथः
अविध्यदिषुभिष्षङ्भिर् दृढहस्तस्स्तनान्तरे
कार्मुकं तस्य चिच्छेद फल्गुनः परवीरहा
अविध्यच्च पुनस्तीक्ष्णैः पत्रिभिश्शत्रुकर्शनः
सोऽन्यत् कार्मुकमादाय वेगवान् क्रोधमूर्च्छितः
अमृष्यमाणः पार्थेन कार्मुकच्छेदमाहवे
अविध्यत् फल्गुनं राजन् नवत्या निशितैश्शरैः
वासुदेवं च सप्तत्या विव्याध परमेषुभिः
ततः क्रोधाभिताम्राक्षस् सह कृष्णेन फल्गुनः
दीर्घमुष्णं च निश्श्वस्य चिन्तयित्वा मुहुर्मुहुः
धनुः प्रपीड्य वामेन करेणामित्रकर्शनः
गाण्डीवधन्वा सङ्क्रुद्धश् शितान् सन्नतपर्वणः
जीवितान्तकरान् घोरान् समाधत्त शिलीमुखान्
तैस्तूर्णं समरेऽविध्यद् द्रौणिं बलवतां वरः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/069/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/069/</guid>
      <description>सञ्जयः-
अथ राजन् महाबाहुस् सात्यकिर्युद्धदुर्मदः
विकृष्य चापं समरे भारसाधनमुत्तमम्
यत् तत् सख्युस्तु पूर्वेण अर्जुनादुपशिक्षितम्
प्रगाढं लघु चित्रं च दर्शयन् हस्तलाघवम्
प्रामुञ्चत् पुङ्खसंयुक्ताञ् शरानाशीविषोपमान्
तस्य विक्षिपतस्छापं शरानन्यांश्च मुञ्चतः
आददानस्य भूयश्च सन्दधानस्य चापरान्
क्षिपतश्चापरांस्तस्य रणे शत्रून् विनिघ्नतः
ददृशे रूपमत्यर्थं मेघस्येव प्रवर्षतः
तमुदीर्यन्तमालोक्य राजा दुर्योधस्ततः
रथानामयुतं तस्य प्रेषयामास भारत
तांस्तु सर्वान् महेष्वासान् सात्यकिस्सत्यविक्रमः
जघान च मेहेष्वासो दिव्येनास्त्रेण संयुगे
स कृत्वा दारुणं कर्म प्रगृहीतशरासनः
आससाद ततो वीरो भूरिश्रवसमाहवे
स दृष्ट्वा निहतां सेनां सात्यकेन निपातिताम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/070/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/070/</guid>
      <description>सञ्जयः-
विहृत्य तु ततो राजन् सहिताः कुरुपाण्डवाः
ततो रात्र्यां व्यतीतायं पुनर्युद्धाय निर्ययुः
ततश्शब्दो महानासीत् तव तेषां च भारत
गच्छतां पाण्डवानां च सन्नद्धानां दृढात्मनाम्
युज्यतां रथमुख्यानां कल्प्यतां चैव दन्तिनाम्
सन्नह्यतां पदातीनां हयानां चैव भारत
सन्नह्यतां रणे योद्धुं दृढकञ्चुकधारिणाम्
शङ्खदुन्दुभिनादश्च तुमुलस्सर्वतोऽभवत्
ततो युधिष्ठिरो राजा धृष्टद्युम्नमभाषत
युधिष्ठिरः-
व्यूहं व्यूहस्व पाञ्चाल मकरं शत्रुनाशनम्
सञ्जयः-
एवमुक्तस्तु पार्थेन धृष्टद्युम्नो महारथः
मकरं व्यूहमकरोत् पुरा भीष्मेण कारितम्
व्यादिदेश यथान्यायं रथिनो रथिनां वरः
मकरेण तु संव्यूह्य बलं व्यूहविदां वरः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/071/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/071/</guid>
      <description>धृतराष्ट्रः-
एवं बहुगुणं सैन्यम् एवं बहुविधं परम्
व्यूढमेवं यथान्यायम् अमोघं चैव सञ्जय
जुष्टमस्माकमत्यन्तम् अभिरामं च नस्सदा
प्रहृष्टं व्यसनोपेतं पुरस्ताद्दृष्टविक्रमम्
नातिवृद्धमबालं च न कृशं न च पीवरम्
लघुवृत्तायतप्रायं सागराकारमव्ययम्
आत्तसन्नाहशस्त्रं च बहुशस्त्रपरिग्रहम्
असियुद्धे नियुद्धे च गदायुद्धे च सञ्जय
प्रासर्ष्टितोमरेष्वाजौ परिघेष्वायसेषु च
भिण्डिपालेषु शूलेषु मुसलेषु च सर्वशः
कर्षणेषु च चापेषु करणेषु च सर्वशः
क्षेपणीषु विचित्रासु मुष्टियुद्धेषु कोविदम्
अपरोक्षं च विद्यासु व्यायामेषु कृतश्रमम्
अस्त्रग्रहणविद्यासु सर्वासु परिनिष्ठितम्
आरोहे पर्यवस्कन्दे सरणे सोत्तरप्लुते
सम्यक्प्रहरणे याने व्यपयाने च कोविदम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/072/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/072/</guid>
      <description>सञ्जयः-
आत्मदोषात् त्वया राजन् प्राप्तं व्यसनमीदृशम्
न हि दुर्योधनस्तात पश्यते भरतर्षभ
यदिदं पश्यसे राजन् धर्मसङ्करकारणात्
तव दोषात् पुरा वृत्तं द्यूतमेतद्विशां पते
तव दोषेण युद्दं हि प्रवृत्तं पाण्डवैस्सह
त्वमेवाद्य फलं भुङ्क्ष्व कृत्वा किल्बिषमात्मना
आत्मना हि कृतं कर्म आत्मनैवोपभुज्यते
इह वा प्रेत्य वा राजन् तत् त्वां प्राप्तं यथातथम्
तस्माद्राजन् स्थिरो भूत्वा प्राप्येदं व्यसनं महत्
शृणु युद्धं यथावृत्तं शंसतो मम भारत
भीमसेनस्तु निशितैर् बाणैर्भित्त्वा महाचमूम्
आससाद ततो वीरस् सर्वान् दुर्योधनानुगान्
दुश्शासनं दुर्विषहं दुष्षहं दुर्जयं जयम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/073/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/073/</guid>
      <description>सञ्जयः-
ततो दुर्योधनो राजा महोत् प्रत्यागतस्मृतिः
शरवर्षैः पुनर्भीमं पर्यवारयदच्युतम्
एकीभूताः पुनश्चैव तव पुत्रा महारथाः
समेत्य समरे वीरं योधयामासुरुद्यताः
भीमसेनोऽपि सङ्ग्रामे प्राप्य वै स्वरथं पुनः
समारुह्य महाबाहुर् ययौ येन तवात्मजान्
प्रगृह्य च महावेगं परासुकरणं दृढम्
चित्रं शरासनं सङ्ख्ये शरैर्विव्याध ते सुतान्
ततो दुर्योधनो राजा भीमसेनं महाबलम्
नाराचेन सुतीक्ष्णेन भृशं मर्मण्यताडयत्
सोऽतिविद्धो महेष्वासस् तव पुत्रेण धन्विना
क्रोधसंरक्तनयनो वेगेनात्क्षिप्य कार्मुकम्
दुर्योधनं त्रिभिर्बाणैर् बाह्वोरुरसि चार्पयत्
स तदाऽभिहतो राजा नाचलद्गिरिराडिव
तौ दष्ट्वा समरे क्रुद्धौ विनिघ्नन्तौ परस्परम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/074/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/074/</guid>
      <description>सञ्जयः-
ततो दुर्योधनो राजा लोहितायति भास्करे
सङ्ग्रामे सहसा भीमं हन्तुकामोऽभ्यधावत
तमायान्तमभिप्रेक्ष्य नृवीरं दृढवैरिणम्
भीमसेनस्सुसङ्क्रुद्ध इदं वचनमब्रवीत्
भीमः-
अयं स कालस्सम्प्राप्तो वर्षपूगाभिकाङ्क्षितः
अद्य त्वां निहनिष्यामि यदि नोत्सृजसे रणम्
अहं कुन्त्याः परिक्लेशं वनवासं च कृत्स्नशः
द्रौपद्याश्च परिक्लेशं प्रणेष्यामि हते त्वयि
यत् त्वं पुरा कृतं स्मृत्वा पाण्डवानवमन्यत
तस्य पापस्य गान्धारे पश्य व्यसनमागतम्
कर्णस्य मतमास्थाय सौबलस्य च यत् पुरा
अचिन्त्य पाण्डवान् कामाद् यथेष्टं कृतवानसि
याचमानं च यन्मोहाद् दाशार्हमवमन्यसे
तस्य पापस्य गान्धारे पश्य व्यसनमागतम्
उलूकस्य च सन्देशं यद्ददासि च हृष्टवत्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/075/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/075/</guid>
      <description>सञ्जयः-
क्षत्रियास्ते महाराज परस्परकृतागसः
जग्मुस्स्वशिबिराण्येव रुधिरेण समुक्षिताः
विश्रम्य च यथान्यायं पूजयित्वा परस्परम्
सन्नद्धास्समदृश्यन्त भूयो युद्धचिकीर्षवः
ततस्तव सुतो राजंश् चिन्तयाभिपरिप्लुतः
ग्रस्रवद्रुधिरेणाक्तः पप्रच्छेदं पितामहम्
दुर्योधनः-
सैन्यानि रौद्राणि भयावहानि व्यूढानि सम्यग्बहुलध्वजानि
विदार्य हत्वा च निपीड्य शूरांस् ते पाण्डवा लब्धजयाः प्रहृष्टाः
सम्मोह्य सर्वान् युधि कीर्तिमन्तो व्यूहं चैतं मकरं मृत्युकल्पम्
प्रविश्य भीमेन रणे निबर्हितोऽस्मि घोरैश्शरैर्मृत्युदण्डप्रकाशैः
क्रुद्धं तमुत्प्रेक्ष्य भयेन राजन् सम्मूर्च्छितो न लभे शान्तिमद्य
इच्छे प्रसादात् तव सत्यसन्ध प्राप्तुं जयं पाण्डवांश्चैव हन्तुम्
सञ्जयः-
तेनैवमुक्तः प्रहसन् महात्मा दुर्योधनं जातमन्युं विदित्वा</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/076/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/076/</guid>
      <description>सञ्जयः-
गाङ्गेयस्तु सुतं तुभ्यं निश्वसन्तं यतोरगम्
अब्रवीद्भरतश्रेष्ठस् सम्प्रहर्षकरं वचः
भीष्मः-
अहं द्रोणश्च कर्णश्च कृतवर्मा च सात्वतः
अश्वत्थामा विकर्णश्च सोमदत्तश्च सैन्धवः
विन्दानुविन्दावावन्त्यौ बाह्लीकस्सह बाह्लिकैः
त्रिगर्तराजो बलवान् मागधश्च सुदुर्धरः
बृहद्बलश्च शल्यश्च चित्रसेनो विविंशतिः
कृपश्च सह सोदर्यैस् तव राजन् पदानुगाः
रथाश्वबहुसाहस्राश् शोभनाश्च महाध्वजाः
देशजाश्च हया राजन् स्वारूढा हयसादिभिः
गजेन्द्राश्च मदोद्वृत्ताः प्रभिन्नकरटामुखाः
पादाताश्च दृढा राजन् नानाप्रहरणा युधि
नानादेशसमुत्पन्नास् त्वदर्थे योद्धुमुद्यताः
एते चान्ये च बहवस् त्वदर्थे त्यक्तजीविताः
देवानपि रणे जेतुं समर्था इति मे मतिः
अवश्यं तु महाराज तव वाच्यं हितं सदा</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/077/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/077/</guid>
      <description>सञ्जयः-
प्रवृत्तमात्रे सङ्ग्रामे निवृत्ते च सुशर्मणि
प्रभग्नेषु च वीरेषु पाण्डवेन महात्मना
क्षुभ्यमाणे बले तूर्णं सागरप्रतिमे तव
प्रत्युद्याते च गाङ्गेये त्वरितं विजयं प्रति
दृष्ट्वा दुर्योधनो राजा रणे पार्थस्य विक्रमम्
त्वरमाणस्समभ्येत्य सर्वांस्तानब्रवीन्नृपान्
तेषां तु प्रमुखे वीरं सुशर्माणं महाबलम्
मध्ये सर्वस्य सैन्यस्य भृशं संहर्षयन् वचः
दुर्योधनः-
एष शान्तनवो भीष्मो योद्धुकामो धनञ्जयम्
सर्वात्मना कुरुश्रेष्ठस् त्यक्त्वा जीवितमात्मनः
तं प्रयान्तं पुरो वीरास् सर्वसैन्येन भारतम्
संयुक्तास्समरे सर्वे पालयध्वं पितामहम्
सञ्जयः-
बाढमित्येवमुक्त्वा तु तान्यनीकानि सर्वशः
नरेन्द्राणां महाराज जग्मुस्सर्वे पितामहम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/078/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/078/</guid>
      <description>धृतराष्ट्रः
बहूनि सुविचित्राणि द्वैरथानि स्म सञ्जय
पाण्डूनां मामकैस्सार्धम् आश्रौषं जल्पतस्तव
न चैव मामकं किञ्चिद् धृष्टं शंससि संयुगे
नित्यं पाण्डुसुतान् हृष्टान् अभग्नांश्चैव शंससि
हीयमानान् विमनसो मामकान् विगतौजसः
मानुषं न परं मन्ये दिष्टमत्र न संशयः
सञ्जयः-
यथाशक्ति यथोत्साहं युद्धे चेष्टन्ति तावकाः
दर्शयानाः परं शक्त्या पौरुषं पुरुषर्षभ
गङ्गायास्सुरनद्या वै स्वादुभूतं यथोदकम्
महोदधिं समभ्येत्य लवणत्वं निगच्छति
तथा तत् पौरुषं राजंस् तावकानां महात्मनाम्
प्राप्य पाण्डुसुतान् वीरान् व्यर्थं भवति संयुगे
यतमानान् यथाशक्ति कुर्वाणान् कर्म दुष्करम्
न दोषेण कुरुश्रेष्ठ कौरवान् गन्तुमर्हसि</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/079/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/079/</guid>
      <description>सञ्जयः-
ततो युधिष्ठिरो राजा मध्यं प्राप्ते दिवाकरे
श्रुतायुषमभिप्रेक्ष्य चोदयामास वाजिनः
ततस्तु त्वरितो राजा श्रुतायुषमरिन्दमम्
निजघ्ने सायकैस्तीक्ष्णैर् नवभिर्नतपर्वभिः
स संवार्य ततो राजन् प्रेषितान् धर्मसूनुना
शरान् सप्त महेष्वासः कौन्तेयाया समार्पयत्
ते तस्व कवचं भित्त्वा पपुश्शोणितमाहवे
असूनिव विचिन्वन्तो देहे तस्य महात्मनः
पाण्डवस्तु भृशं विद्धस् तेन राज्ञा महात्मना
रणे वराहकर्णेन राजानं हृद्यविध्यता
अथापरेण भल्लेन केतुं तस्य महात्मनः
रथश्रेष्ठो रथात् तूर्णं भूमौ पार्थो न्यपातयत्
धर्मराजः पुनः केतुं तस्य राज्ञश्श्रुतायुषः
छित्त्वा स पातयामास योधानां पश्यतां भुवि</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/080/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/080/</guid>
      <description>सञ्जयः-
स ताड्यमानस्तु शरैर्धनञ्जयः पदाहतो नाग इव श्वसन् बली
बाणाेन बाणांश्च महारथानां चिच्छेद चापानि रणे प्रसह्य
सञ्छिद्य चापानि च तानि राज्ञां तेषां रणे वीर्यवतां क्षणेन
विव्याध बाणैर्युगपन्महात्मा विशेषतस्तेष्वथ मन्यमानः
निपेतुराजौ रुधिरोक्षिताङ्गस् ते ताडिताश्शक्रसुतेन राजन्
विभिन्नगात्राः पतितोत्तमाङ्गा गतासवश्छिन्नतनुत्रकायाः
महीं गताः पर्थबलाभिभूता विचित्ररूपा युगपन्महारथाः
दृष्ट्वा हतांस्तान् युधि राजपुत्रांस् त्रिगर्तराजः प्रययौ क्षणेन
तेषां रथानामथ पृष्ठगोपा द्वात्रिंशदन्येऽभ्यपतन्त पार्थम्
तथैव ते तं परिवार्य पार्थं विकृष्य चापानि महारवाणि
सिषेचिरे बाणमहौघवृष्ट्या यथा गिरिं तोयधरा जलौघैः
सम्पीड्यमानस्तु शरौघवृष्ट्या धनञ्जयस्तान् युधि जातरोषः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/081/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/081/</guid>
      <description>सञ्जयः-
विरथं तं समासाद्य चित्रसेनं महारथम्
रथमारोपयामास विकर्णस्तनयस्तव
तस्मिंस्तथा वर्तमाने तुमुले सङ्कुले भृशम्
भीष्मश्शान्तनवस्तूर्णं युधिष्ठिरमुपाद्रवत्
ततस्सरथनागाश्वास् समकम्पन्त सृञ्जयाः
मृत्योरास्यमनुप्राप्तं मेनिरे च युधिष्ठिरम्
युधिष्ठिरोऽपि कौरव्य यमाभ्यां सहितः प्रभुः
महेष्वासं नरव्याघ्रं भीष्मं शान्तनवं ययौ
ततश्शरसहस्राणि प्रमुञ्चन् पाण्डवो युधि
भीष्मं सञ्छादयामास यथा मेघो दिवाकरम्
तेन सम्यक् प्रणीतानि शरजालानि मारिष
प्रतिजग्राह गाङ्गयश् शतशोऽथ सहस्रशः
तथैव शरजालानि भीष्मेणास्तानि भारत
आकाशे समदृश्यन्त स्वगमानां व्रजा इव
निमेषार्धाच्च कौन्तेयं भीष्मश्शान्तनवो युधि
अदृश्यं समरे चक्रे शरजालेन भारत
ततो युधिष्ठिरो राजा कौरव्यस्य महात्मनः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/082/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/082/</guid>
      <description>सञ्जयः-
परिणाम्य निशां तां तु सुखसुप्ता जनेश्वराः
कुरवः पाण्डवाश्चैव पुनर्युद्धाय निर्ययुः
ततश्शब्दो महानासीत् सेनयोरुभयोर्नृप
निर्गच्छमानयोस्सङ्ख्ये यथा सागरयोरिव
ततो दुर्योधनो राजा चित्रसेनो विविंशतिः
भीष्मश्च रथिनां श्रेष्ठो भारद्वाजश्च वै द्विजः
एकीभूतास्सुसंयत्ताः कौरवाणां महाचमूम्
व्यूहाय विदधू राजन् पाण्डवान् प्रति दंशिताः
ऊर्मव्यूहं ततः कृत्वा पिता देवव्रतस्तव
सागरप्रतिमं घोरं वाहनोर्मितरङ्गिणम्
अग्रतस्सर्वसैन्यानां भीष्मश्शान्तनवो ययौ
मालवैर्दाक्षिणात्यैश्च ह्यावन्त्यैश्च समावृतः
तदनन्तरमेवासीद् भारद्वाजः प्रतापवान्
पुलिन्दैर्दर्दरैश्चैव तथा क्षुद्रकमालवैः
द्रोणादनन्तरं यत्तो भगदत्तः प्रतापवान्
मागधैश्च कलिङ्गैश्च पिशाचैश्च विशां पते
प्राग्ज्योतिषादनु नृपः कौसल्योऽथ बृहद्बलः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/083/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/083/</guid>
      <description>सञ्जयः-
भीष्मं तु समरे क्रुद्धं प्रतपन्तं समन्ततः
न शेकुः पाण्डवा द्रष्टुं तपन्तमिव भास्करम्
ततस्सर्वाणि सैन्यानि धर्मपुत्रस्य शासनात्
अभ्यद्रवन्त गाङ्गेयम् अर्दयन्तश्शितैश्शरैः
स तु भीष्मो रणश्लाघी सोमकान् सह सृञ्जयैः
पाञ्चालांश्च महेष्वासान् पातयामास सायकैः
ते वध्यमाना भीष्मेण पाञ्चालास्सह पाण्डवैः
भीष्ममेवाययुस्तूर्णं त्यक्त्वा मृत्युकृतं भयम्
स तेषां रथिसिंहानां भीष्मश्शान्तनवो युधि
चिच्छेद समरे राजन् बाहून्यथ शिरांसि च
विरथान् रथिनश्चक्रे पिता देवव्रतस्तव
पतितान्युत्तमाङ्गानि हयेभ्यो हयसादिनाम्
निर्मनुष्यांश्च मातङ्गान् शयानान् पर्वतोपमान्
अपश्याम महाराज भीष्मास्त्रेण प्रमाथितान्
न तत्रासीत् पुमान् कश्चित् पाण्डवानां विशां पते</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/084/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/084/</guid>
      <description>धृतराष्ट्रः-
दृष्ट्वा मे निहतान्पुत्रान्बहूनेकेन सञ्जय
भीष्मो द्रोणः कृपश्चैव किमकुर्वत संयुगे
अहन्यहनि मे पुत्राः क्षयं गच्छन्ति सञ्जय
मन्येऽहं सर्वथा पुत्रान् दैवेनोपहतान् भृशम्
यत्र मे तनयास्सर्वे जीयन्ते न जयन्त्युत
यत्र द्रोणस्य भीष्मस्य कृपस्य च महात्मनः
सौमदत्तेश्च शूरस्य भगदत्तस्य चोभयोः
अश्वत्थाम्नस्तथा तात शूराणामनिवर्तिनाम्
तथा सर्वस्य सैन्यस्य मध्यस्थास्तनया मम
यदहन्यन्त सङ्ग्रामे किमन्यद्भागधेयतः
न हि दुर्योधनो मन्दः पुरा ह्येतदबुध्यत
वार्यमाणो मया तात भीष्मेण विदुरेण च
गन्धार्या चैव दुर्मेधास् सततं हितकाम्यया
नावबुध्यत् पुरा मोहात् तस्य प्राप्तमिदं फलम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/085/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/085/</guid>
      <description>सञ्जयः-
वर्तमाने तथा रौद्रे राजन् वीरवरक्षये
शकुनिस्सौबलश्श्रीमान् पाण्डवान् समुपाद्रवत्
तथैव सात्वतो राजन् हार्दिक्यः परवीरहा
अभ्यद्रवत सङ्ग्रामे पाण्डवानां वरूथिनीम्
ततः काम्भोजमुख्यानां नदीजानां च वाजिनाम्
आरट्टानां महीजानां सिन्धुजानां च सर्वशः
वनायुजानां शुभ्राणां तथा पर्वतवासिनाम्
समूहैर्वाजिमुख्यानां मनोमारुतरंहसाम्
ये चापरे तित्तिरिजा जवना हेममालिनः
सुवर्णालङ्कृतैरेव वर्मभिश्च सुकल्पितैः
हयैर्वातजवैर्युक्तः पाण्डवस्य सुतो बली
अभ्यवर्तत तत् सैन्यं हृष्टरूपः परन्तपाः
अर्जुनस्य सुतश्श्रीमान् इरावान्नाम वीर्यवान्
सुतायां नागराजस्य जातः पार्थेन धीमता
ऐरावतेन सा दत्ता अनपत्या महात्मना
पत्यौ हते सुपर्णेन कृपणा दीनचेतना</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/086/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/086/</guid>
      <description>धृतराष्ट्रः-
इरावन्तं हतं दृष्ट्वा सर्वे पार्था महारथाः
सङ्ग्रामे किमकुर्वन्त तन्ममाचक्ष्व सञ्जय
सञ्जयः-
इरावन्तं तु सङ्ग्रामे निहतं वीक्ष्य राक्षसः
व्यनदत् सुमहानादं भैमसेनिर्घटोत्कचः
नदतस्तस्य शब्देन पृथिवी सागराम्बरा
सपर्वतवना राजंश् चचाल सुभृशं तदा
अन्तरिक्षं दिशश्चैव सर्वाश्च प्रदिशस्तथा
चेलुश्च सहसा तत्र तेन नादेन नादिताः
तं श्रुत्वा सुमहानादं तव सैन्यस्य भारत
ऊरुस्तम्भस्समभवद् वेपथुस्स्वेद एव च
सर्व एव तु राजेन्द्र तावका दीनचेतसः
चर्मवत् समवेष्टन्त सिंहभीता गजा इव
नर्दित्वा सुमहानादं निर्घातमिव राक्षसः
ज्वलन्तं शूलमुद्यम्य रूपं कृत्वा विभीषणम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/087/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/087/</guid>
      <description>सञ्जयः-
ततस्तद्बाणवर्षं तु दुःसहं दानवैरपि
दधार युधि राजेन्द्रो यथा वर्षं महागजः
ततः क्रोधसमाविष्टो निश्श्वसन्निव पन्नगः
संशयं परमं प्राप्तः पुत्रस्ते भरतर्षभ
मुमोच निशितान् बाणान् वेगितान् पञ्चविंशतिम्
तेऽपतन् सहसा राजंस् तस्मिन् राक्षसपुङ्गवे
आशीविषा इव क्रुद्धाः पर्वते गन्धमादने
स तैर्विद्धस्स्रवन् रक्तं प्रभिन्न इव कुञ्जरः
दध्रे मतिं विनाशाय राज्ञस्स पिशिताशनः
जग्राह च महाशक्तिं गिरीणामपि दारिणीम्
सम्प्रदीप्तां महोल्काभाम् अशनिं मघवानिव
तमागच्छन्महाबाहुर् जिघांसुस्तनयं तव
तामुद्यतां स सम्प्रेक्ष्य वङ्गानामधिपस्त्वरन्
कुञ्जरं गिरिसङ्काशं राक्षसं प्रत्यचोदयत्
स नागप्रवरेणाजौ बलिना शीघ्रगामिना</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/088/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/088/</guid>
      <description>सञ्जयः-
विमुखीकृत्य तान् सर्वांस् तावकान् युधि राक्षसः
जिघांसुभरतश्रेष्ठ दुर्योधनमुपाद्रवत्
तमापतन्तं सम्प्रेक्ष्य राजानं प्रति वेगितम्
अभ्यधावञ्जिघांसन्तस् तावका युद्धदुर्मदाः
तालमात्राणि चापानि विकर्षन्तो महारथाः
तमेकमभ्यधावन्त सिंहनादेन पार्थिवाः
तथैनं शरवर्षेण समन्तात् पर्यवारयन्
पर्वतं वारिधाराभिः पावृषीव वलाहकाः
स गाढविद्धो व्यथितस् तोत्रार्दित इव द्विपः
उत्पपात तदाऽऽकाशं सहसा वैनतेयवत्
व्यनदच्च महानादं जीमूत इव शारदः
दिशः खं विदिशश्चैव नादयन् भैरवस्वनः
राक्षसस्य तु तं शब्दं श्रुत्वा राजा युधिष्ठिरः
उवाच भरतश्रेष्ठो भीमसेनं महाबलम्
युधिष्ठिरः
युध्यते राक्षसो नूनं धार्तराष्ट्रैर्महारथैः
यथाऽस्य श्रूयते शब्दो नदतो भैरवं स्वनम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/089/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/089/</guid>
      <description>सञ्जयः-
स्वसैन्यं निहतं दृष्ट्वा राजा दुर्योधनस्स्वयम्
अभ्यधावत् सुसङ्क्रुद्धो भीमसेनमरिन्दमम्
प्रगृह्य सुमहच्चापम् इन्द्राशनिसमस्वनम्
महता शरवर्षेण पाण्डवं समवारयत्
अर्धचन्द्रं च सन्धाय सुतीक्ष्णं लोमवापिनम्
भीमसेनस्य चिच्छेद चापं क्रोधसमन्वितः
तदन्तरं च सम्प्रेक्ष्य त्वरमाणो महारथः
सन्दधे निशितं बाणं गिरीणामपि दारणम्
तेनोरसि महाबाहुर् भीमसेनमताडयत्
स गाढविद्धो व्यथितस् सृक्विणी परिसँल्लिहन्
समाश्रयत तेजस्वी ध्वजं हेमपरिष्कृतम्
तथा विमनसं दृष्ट्वा भीमसेनं घटोत्कचः
क्रोधेनाभिप्रजज्वाल दिधक्षन्निव कौरवान्
अभिमन्युमुखाश्चैव पाण्डवानां महारथाः
तमभ्यधावन् क्रोशन्तो राजानं जातसम्भ्रमाः
सम्प्रेक्ष्य तानापततस् सङ्क्रुद्धाञ्जातसम्भ्रमान्
भारद्वाजोऽब्रवीद्राजन् तावकानां महारथान्
द्रोणः-
क्षिप्रं गच्छत भद्रं वो राजानं परिरक्षत</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/090/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/090/</guid>
      <description>सञ्जयः-
तस्मिन् महति सङ्क्रन्दे राजा दुर्योधनस्तदा
पराजयं राक्षसेन नामृष्यत परन्तपः
गाङ्गेयमुपसङ्गम्य विनयेनाभिवाद्य च
तस्य सर्वं यथावृत्तम् आख्यातुमुपचक्रमे
घटोत्कचस्य विजयम् आत्मनश्च पराजयम्
कथयामास दुर्धर्षो विनिश्श्वस्य पुनःपुनः
अब्रवीच्च महाराज भीष्मं कुरुपितामहम्
दुर्योधनः-
भवन्तं समुपाश्रित्य द्रोणं चैव पितामह
पाण्डवैर्विग्रहो घोरस् समारब्धो मया प्रभो
एकादश समाख्याता अक्षौहिण्यश्च या मम
निदेशे तव तिष्ठन्ति मया सार्धं परन्तप
सोऽहं भरतशार्दूल भीमसेनपुरोगमैः
घटोत्कचं समाश्रित्य पाण्डवैर्युधि निर्जितः
तन्मे दहति गात्राणि शुष्केन्धनमिवानलः
तदिच्छामि महाभाग त्वत्प्रसादात् परन्तप
राक्षसापशदं हन्तुं स्वयमेव पितामह</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/091/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/091/</guid>
      <description>सञ्जयः-
पुत्रं निपतितं श्रुत्वा कौन्तेयश्श्वेतवाहनः
दुःखेन महताऽऽविष्टो निश्श्वसन्नुरगो यथा
अब्रवीत् समरे राजन् वासुदेवमिदं वचः
अर्जुनः-
इदं नूनं महाप्राज्ञो विदुरो दृष्टवान् पुरा
कुरूणां पाण्डवेयानां क्षयं घोरं महामतिः
ततो निवारितवान् नित्यं धृतराष्ट्रं जनेश्वरम्
अवध्या बहवो वीरास् सङ्ग्रामे मधुसूदन
निहताः कौरवैस्सङ्ख्ये तथाऽस्माभिश्च ते हताः
अर्थहेतोर्नरश्रेष्ठ क्रियते कर्म कुत्सितम्
धिगर्थां यत्कृते ह्येवं क्रियते ज्ञातिसङ्क्षयः
अधनस्य मृतिश्श्रेयो न च ज्ञातिवधाद्वनम्
धनेन तेन किं कुर्मो हत्वा ज्ञातीन् समागतान्
दुर्योधनापराधेन शकुनेस्सौबलस्य च
क्षत्रिया निधनं यान्ति कर्णदुर्मन्त्रितेन च</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/092/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/092/</guid>
      <description>सञ्जयः-
ततो दुर्योधनो राजा शकुनिश्चापि सौबलः
दुश्शासनश्च कितवस् सूतपुत्रश्च वीर्यवान्
समागम्य महाराज मन्त्रयाञ्चक्रिरे मिथः
कथं पाण्डुसुता युद्धे जेतव्यास्सगणा इति
ततो दुर्योधनो राजा सर्वांस्तानाह मन्त्रिणः
सूतपुत्रं समाभाष्य सौबलं च महामतिम्
दुर्योधनः-
द्रोणो भीष्म कृपश्शल्यस् सौमदत्तिश्च संयुगे
न पार्थान् प्रतिबाधन्ते न जाने किं नु कारणम्
अवध्यमानास्ते चापि क्षपयन्ति बलं मम
सोऽस्मि क्षीणबलः कर्ण क्षीणशस्त्रश्च संयुगे
त्वय्युद्धविमुखे चापि जितश्चास्मि हि पाण्डवैः
द्रोणस्य प्रमुखे वीरा हतास्ते भ्रातरो मम
भीमसेनेन राधेय मम चैवानुपश्यतः
निकृतः पाण्डवैश्शूरैर् अवध्यैर्दैवतैरपि</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/093/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/093/</guid>
      <description>सञ्जयः-
सञ्जयः-
वाक्शल्यैस्तव पुत्रेण सोऽतिविद्धः पितामहः
प्रभातायां तु शर्वर्यां प्रातरुत्थाय वै नृपः
नोवाच दुःखोपहतो ह्यप्रियं प्रियमण्वपि
राज्ञश्चाज्ञापयामास यान् प्रधानान् महारथान्
व्यात्वा स सुचिरं कालं दुःखरोषसमन्वितः
सेनयां राजशार्दूला युध्यध्वमिति पाण्डवैः
श्वसन्निव महानागो वितुन्नो वाक्शलाकया
अद्य भीष्मो रणे क्रद्धो निहनिष्यति सोमकान्
उद्वृत्य चक्षुषी रोषान्निर्दहन्निव भारत
दुर्योधनस्य तच्छ्रुत्वा रात्रौ विलपितं बहु
सदेवासुरगन्धर्वाँल्लोकान् काल इवापरः
मन्यमानस्स तद्राजन् प्रत्यादेशमिवात्मनः
अब्रवीत् तव पुत्रं तु सान्त्वपूर्वमिदं वचः
भीष्मः-
किं नु दुर्योधनैवं मां वाक्शल्यैरभिविध्यसि
निर्वेदं परमं गत्वा विनिन्द्य परवाच्यताम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/095/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/095/</guid>
      <description>सञ्जयः-
ततश्शान्तनवो भीष्मो निर्ययौ सेनया सह
अव्यूहत महाव्यूहं सर्वतोभद्रमाहवे
कृपश्च कृतवर्मा च शैब्यश्चैव महारथः
शकुनिस्सैन्धवश्चैव काम्भोजश्च सुदक्षिणः
भीष्मेण सहितास्सर्वे पुत्रैश्च तव भारत
अग्रतस्सर्वसैन्यानां व्यूहस्य प्रमुखे स्थिताः
द्रोणो भूरिश्रवाश्शल्यो भगदत्तश्च मारिष
दक्षिणं पक्षमाश्रित्य स्थिता व्यूहस्य दंशिताः
अश्वत्थामा सोमदत्तस् तथाऽऽवन्त्यौ महारथौ
महत्या सेनया गुप्ता वामपार्श्वमपालयन्
दुर्योधनो महाराज त्रिगर्तैस्सर्वतो वृतः
व्यूहमध्ये स्थितो राजा पाण्डवान् प्रति भारत
अलम्बुसो रथश्रेष्ठश् श्रुतायुश्च महारथः
पृष्ठतस्सर्वसैन्यानां स्थितौ व्यूहस्य दंशितौ
एवमेतं महाव्यूहं कृत्वा भारत तावकाः
सन्नद्धास्समपद्यन्त प्रतपन्त इवाग्नयः
तथा युधिष्ठिरो राजा भीमसेनश्च पाण्डवः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/096/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/096/</guid>
      <description>सञ्जयः-
अभिमन्यू रथोदारः पिशङ्गैस्तुरगोत्तमैः
अभिदुद्राव तेजस्वी दुर्योधनबलं महत्
विकिरञ् शरवर्षाणि वारिधारा इवाम्बुदः
न शेकुस्समरे क्रुद्धं सौभद्रमपराजितम्
क्रोडरूपं हरिमिव प्रविशन्तं महार्णवम्
सेनासागरमक्षोभ्यं प्रविशन्तं तथाऽऽर्जुनिम्
न निवारयितुं शक्तास् त्वदीयाः कुरुपुङ्गव
तेन मुक्ता रणे राजञ् शराश्शत्रुनिबर्हणाः
नयन्ति क्षत्रियाञ् शूरान् प्रेतराजनिवेशनम्
यमदण्डोपमान् घोराञ् ज्वलिताशीविषोपमान्
सौभद्रस्समरे क्रुद्धः प्रेषयामास सायकान्
रथानं स रथात् तूर्णं हयापृष्ठाच्च सादिनम्
गजारोहं च सगजं पातयामास फाल्गुनिः
तस्य तत् कुर्वतः कर्म महत् सङ्ख्येऽद्भुतं नृपाः
पूजयाञ्चक्रिरे हृष्टाः प्रशशंसुश्च फाल्गुनिम्
तान्यनीकानि सौभद्रो द्रावयन् बह्वशोभत</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/097/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/097/</guid>
      <description>धृतराष्ट्रः-
आर्जुनं समरे शूरं विनिघ्नन्तं महारथान्
अलम्बुसः कथं युद्धे प्रत्ययुध्यत सञ्जय
आर्श्यशृङ्गिं कथं चैव सौभद्रः परवीरहा
तन्ममाचक्ष्व तत्त्वेन यथावृत्तं स्म संयुगे
धनञ्जयश्च किं चक्रे मम सैन्येषु सञ्जय
भीमो वा बलिनां श्रेष्ठो राक्षसो वा घटोत्कचः
नकुलस्सहदेवो वा सात्यकिर्वा महारथः
एतदाचक्ष्व मे सर्वं कुशलो ह्यसि सञ्जय
सञ्जयः-
हन्ते तेऽहं सम्प्रवक्ष्यामि सङ्ग्रामं रोमहर्षणम्
यथाऽभूद्राक्षसेन्द्रस्य सौभद्रस्य च भारत
अर्जुनश्च यथा सङ्ख्ये भीमसेनश्च पाण्डवः
नकुलस्सहदेवश्च रणे चक्रुः पराक्रमम्
तथैव तावकास्सर्वे भीष्मद्रोणपुरोगमाः
अद्भुतानि विचिन्राणि चक्रुः कर्माण्यभीतवत्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/098/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/098/</guid>
      <description>धृतराष्ट्ः-
कथं द्रोणो महेष्वासः पाण्डवश्च धनञ्जयः
समेयतां रणे वीरौ तन्ममाचक्ष्व सञ्जय
प्रियो हि पाण्डवो नित्यं भारद्वाजस्य धीमतः
आचार्यश्च रणे नित्यं प्रियः पार्थस्य सञ्जय
तावुभौ रथिनो सङ्ख्ये हृप्तौ सिंहाविवोत्कटौ
कथं समीयतुर्युद्धे भारद्वाजधनञ्जयौ
सञ्जयः-
तं द्रोणस्समरे पार्थं जानीते प्रियमात्मनः
क्षत्रधर्मं पुरस्कृत्य द्रोणोऽयुध्यत पाण्डवम्
तथैव पाण्डवो द्रोणं वेत्त्येव प्रियमात्मनः
क्षत्रधर्मरतो नित्यं क्षत्रधर्मेण युध्यत
न क्षत्रिया रणे राजन्वर्जयन्ति परस्परम्
निर्मर्यादं हि युध्यन्ते पितृभिर्भ्रातृभिस्सह
रणे भारत पार्थेन द्रोणो विद्धस्त्रिभिश्शरैः
नाचिन्तयच्च तान्बाणान्पार्थबाणासनच्युतान्
शरवृष्ट्या पुनः पार्थं छादयामास संयुगे</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/099/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/099/</guid>
      <description>सञ्जयः-
मध्याह्ने तु महाराज सङ्ग्रामस्समपद्यत
लोकक्षयकरो रौद्रो भीष्मस्य सह सोमकैः
गाङ्गेयो रथिनां श्रेष्ठः पाण्डवानामनीकिनीम्
व्यधमन्निशितैर्बाणैश्शतशोऽथ सहस्रशः
सम्ममर्द च तत्सैन्यं पिता देवव्रतस्तव
मर्दयेच्च यथा राजन्सिंहः प्राप्य मृगव्रजम्
धृष्टद्युम्नश्शिखण्डी च विराटो द्रुपदस्तथा
भीष्ममासाद्य समरे शरैर्जघ्नुर्महारथाः
धृष्टद्युम्नं ततोऽविध्यद्भीष्मश्शरशतैश्शितैः
धृष्टकेतुं च दशभिर्विराटं द त्रिभिश्शरैः
द्रुपदाय द नाराचान् प्रेषयामास वै दश॥
ततो विद्धा महेष्वासा भीष्मेणामित्रकर्शिना
चुक्रुधुस्समरे राजन्पदस्पृष्टा इवोरगाः
कोपेन प्राज्वलन् वीरा हव्यसिक्ता इवाग्नयः
शिखण्डिनं न विव्याध भारतानां पितामहः
स्त्रियं च समनुध्यात्वा नास्मै प्राहरदच्युतः
धृष्टद्युम्नस्तु समरे क्रोधेनाग्निरिव ज्वलन्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/100/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/100/</guid>
      <description>सञ्जयः-
एकीभूतास्ततस्सर्वे कुरवः पाण्डवैस्सह
अयुध्यन्त महारङ्गे मध्यं प्राप्ते दिवाकरे
सात्यकिः कृतवर्माणं विद्ध्वा पञ्चभिराशुगैः
नाकम्पयत शैनेयः किरन्बाणान्सहस्रशः
तथैव द्रुपदो राजा द्रोणं विद्ध्वा शरैस्त्रिभिः
पुनर्विव्याध सप्तया सारथिं च त्रिभिश्शरैः
भीमसेनस्तु राजानं बाह्लीकं प्रपितामहम्
विद्ध्वाऽनदन्महाराज गवां मध्ये यथा वृषः
अर्जुनिश्चित्रसेनेन विद्धो बहुभिराशुगैः
चित्रसेनं त्रिभिर्बाणैर् विव्याध हृदये भृशम्
तौ वौ समागतौ युद्धे पितापुत्रौ विरेजतुः
यथा समागतौ राजन्काले बुधनिशाकरौ
तस्याश्वांश्चतुरो हत्वा सूतं च नचभिश्शरैः
ननाद बलवान्नादं सौभद्रः परवीरहा
हताश्वात् तु रथात् तूर्णमवप्लुत्य महारथः
आरुरोह रथं तूर्णं दुर्मुखस्य विशां पते</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/101/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/101/</guid>
      <description>सञ्जयः-
दृष्ट्वा भीष्मं रणे युद्धं पाण्डवैरभिसंवृतम्
यथा मेघैर्महाराज तपान्ते दिवि भास्करम्
दुर्योधनो महाराज दुश्शासनमभाषत
दुर्योधनः-
एष भीष्मो महेष्वासश्शूरश्शत्रुनिषूदनः
छादितः पाण्डवैश्शूरैस्समन्ताद्भरतर्षभः
तस्य कार्यं त्वया वीर रक्षणं सुमहात्मनः
रक्ष्यमाणो हि समरे भीष्मोऽस्माकं पितामहः
निहन्यात्समरे यत्तान्पाञ्चालान्पाण्डवैस्सह
तच्च कार्यमहं मन्ये भीष्मस्यैवाभिरक्षणम्
गोप्ता ह्येष महेष्वासो भीष्मोऽस्माकं विशेषतः
स भवान्सर्वसैन्येन परिवार्य पितामहम्
समरे दुष्करं कर्म कुर्वाणं परिपालय
सञ्जयः-
एवमुक्तस्तु समरे पुत्रो दुश्शासनस्तव
परिवार्य स्थितो भीष्मं सैन्येन महता वृतः
पालयामास महता यत्नेन च सुसंयतः
ततश्शतसहस्रेण हयानां सुबलात्मजः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/102/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/102/</guid>
      <description>सञ्जयः-
ततः पितामहः क्रुद्धो निशितैस्सायकोत्तमैः
आजघान रणे पार्थान्सहसैन्यान्परन्तपः
भीमं द्वादशभिर्विद्ध्वा सात्यकिं नवभिश्शरैः
नकुलं च त्रिभिर्बाणैस्सहदेवं च पञ्चभिः
युधिष्ठिरं च नवभिर्बाह्वोरुरसि चार्पयत्
सर्वपारशवैस्तीक्ष्णैर्नाराचैर्मर्मभेदिभिः
धृष्टद्युम्नं त्रिभिर्विद्ध्वा विननाद महाबलः
नकुलः पञ्चविंशत्या माधवश्च त्रिभिश्शरैः
धृष्टद्युम्नश्च सप्तत्या भीमसेनश्च पञ्चभिः
युधिष्ठिरो द्वादशभिः प्रत्यविध्यत्पितामहम्
द्रोणस्तु सात्यकिं विद्ध्वा भीमसेनमुखानपि
एकैकं पञ्चभिर्बाणैर्यमदण्रिवाहनत्
ते च तं प्रत्यविध्यन्त त्रिभिस्त्रिभिरजिह्मगैः
तोत्रैरिव महानागं द्रोणं ब्राह्मणपुङ्गवम्
सौवीरा कितवाः प्राच्याः प्रतीच्योदीच्यमालवाः
अभीषाहाश्शूरसेनाश्शिबयोऽथ वसातयः
सङ्ग्रामे न जहुर्भीष्मं वध्यमानाश्शितैश्शरैः
तथैवान्ये महीपाला पाण्डवेयैर्महात्मभिः
पाण्डवानभ्यवर्तन्त विविधायुधपाणयः
तथैव पाण्डवा राजन्परिवव्रुः पितामहम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/103/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/103/</guid>
      <description>सञ्जयः-
ततो युधिष्ठिरो राजा मन्त्रयित्वा चिरं नृप
वासुदेवं समुद्वीक्ष्य वक्यमेतदुवाच ह
युधिष्ठिरः-
पश्य कृष्ण माहात्मानं भीष्मं भीमपराक्रमम्
गजं नलवनानीव विमृद्गन्तं बलं मम
न चैवैनं महात्मानमुत्सहामो निरीक्षितुम्
मम माधव सैन्येषु वध्यमानेषु तेन वै
कथं योतयाम दुर्धर्षं श्रेयो मेऽत्र विधीयताम्
त्वमेव गतिरस्माकं नान्यां गतिमुपास्महे
न युद्धं रोचते मह्यं भीष्मेण सह माधव
हन्ति भीष्मो महावीरो मम सैन्यं च संयुगे
यथा घोरो महानागस्तक्षको वै विषोल्बणः
तथा भीष्मो रणे कृष्ण तीक्ष्णशस्त्रः प्रतापनः
गृहीतचापस्समरे प्रविमुञ्चञ्शिताञ्छरान्
शक्यो जेतुं यमः क्रुद्धो वज्रपाणिश्च देवराट्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/104/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/104/</guid>
      <description>धृतराष्ट्रः-
कथं शिखण्डी गाङ्गेयमभ्यवर्तत संयुगे
पाण्डवाश्च कथं भीष्मं तन्ममाचक्ष्व सञ्जय
सञ्जयः-
ततः प्रभाते विमले सूर्यस्योदयनं प्रति
वाद्यमानासु भेरीषु मृदङ्गेष्वाहतेषु च
ध्मायमानेषु शङ्खेषु पाण्डरेषु समन्ततः
शिखण्डिनं पुरस्कृत्य निर्ययुः पाण्डवा युधि
रजन्कृत्वा महाव्यूहं सर्वशत्रुनिबर्हणम्
शिखण्डी सर्वसैन्यानामग्र आसीद्विशां पते
चक्ररक्षौ ततस्तस्य भीमसेनधनञ्जयौ
पृष्ठतो द्रौपदेयाश्च सौभद्रश्चैव वीर्यवान्
सात्यकिश्चेकितानश्च तेषां गोप्ता महारथः
धृष्टद्युम्नस्ततः पश्चात्पाञ्चालैरभिरक्षितः
ततो युधिष्ठिरो राजा यमाभ्यां सहितः प्रभो
प्रययौ सिंहनादेन नादयन्भरतर्षभ
विराटस्तु ततः पश्चात्स्वेन सैन्येन संवृतः
द्रुपदश्च महाबाहो ततः पञ्चादुपाद्रवत्
केकया भ्रातरः पञ्च धृष्टकेतुश्च वीर्यवान्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/105/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/105/</guid>
      <description>धृतराष्ट्रः-
कथं शिखण्डी गाङ्गेयमभ्यधावत्पितामहम्
पाञ्चाल्यस्समरे क्रुद्धो धर्मात्मानं यतव्रतम्
केऽरक्षन्पाण्डवायुद्धे शिखण्डिनमुदायुधम्
त्वरमाणास्त्वराकाले जिगीषन्तो महारथाः
कथं शान्तनवो भीष्मस्स तस्मिन्दशमेऽहनि
अयुध्यत महावीर्यैः पाण्डवैस्सह सृञ्जयैः
न मृष्यामि रणे भीष्मं प्रत्युद्यातं शिखण्डिना
कच्चिन्न रथभङ्गोऽस्य धनुर्वाऽस्य व्यशीर्यत
सञ्जयः-
नाशीर्यत धनुस्तस्य रथभङ्गो न चाप्यभूत्
युध्यमानस्य सङ्ग्रामे भीष्मस्य भरतर्षभ
निघ्नतस्समरे शत्रूञ्शरैस्सन्नतपर्वभिः
अनेकशतसाहस्तावकानां महारथाः
तथा दन्तिगणा राजन्हायनामयुतानि च
अभ्यवर्तन्त युद्धाय पुरस्कृत्य पितामहम्
यथाप्रतिज्ञं कौरव्यस्स चापि समितिञ्जयः
पार्यानामकरोद्भीष्मस्सततं समिति क्षयम्
युध्यमानं महेष्वासं विनिघ्नन्तं पराञ्शरैः
पाञ्चालाः पाण्डवैस्सार्ध सर्वतस्समवारयन्
दशमेऽहनि सम्प्राप्ते भीष्मः कालाग्निसन्निभः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/106/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/106/</guid>
      <description>सञ्जयः-
अर्जुनस्तु रणे राजन्दृष्ट्वा भीष्मस्य विक्रमम्
शिखण्डिनमथोवाच समभ्योहि पितामहम्
न चापि भीस्त्वया कार्या भीष्मादद्य कथञ्चन
अहमेनं शरैस्तीक्ष्णैः पातयिष्ये रथोत्तमात्
एवमुक्तस्तु पार्थेन शिखण्डी भरतर्षभ
अभ्यद्रवत गाङ्गेयं श्रुत्वा पार्थस्य भाषितम्
धृष्टद्युम्नस्तथा राजन्सौभद्रश्च महारथः
अभ्यद्रवेतां गाङ्गेयं श्रुत्वा पार्थस्य भाषितम्
विराटद्रुपदौ वृद्धौ कुन्तिभोजश्च दंशितः
अभ्यद्रवन्त गाङ्गेयं श्रुत्वा पार्थस्य भाषितम्
नकुलस्सहदेवश्च धर्मराजश्च वीर्यवान्
तथेतराणि सैन्यानि समवेतानि भारत
समाद्रवन्त गाङ्गेयं श्रुत्वा पार्थस्य भाषितम्
प्रत्युद्ययुस्तावकाश्च समवेतान्महाबलान्
यथाशक्ति यथोत्साहं तन्मे निगदतश्शृणु
चित्रसेनो महाराजं चेकितानं समभ्यायात्
भीष्मप्रेप्सुं रणे यान्तं वृषं व्याघ्रशिशुर्यथा</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/107/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/107/</guid>
      <description>सञ्जयः-
सात्यकिं दंशितं युद्धे भीष्मायाभ्युद्यतं रणे
आर्श्यशृङ्गिर्महावीर्यो वारयामास सायकैः
माधवस्तु महावीर्यो राक्षसं नवभिश्शरैः
आजघान रणे राजन्प्रहसन्निव भारत
तथैव राक्षसो राजन्माधवं नवभिश्शरैः
अर्दयामास राजेन्द्र सङ्क्रुद्धश्शिनिपुङ्गवम्
शैनेयश्शरसङ्घतान् प्रेषयामास संयुगे
राक्षसाय सुसङ्क्रुद्धो माधवः परवीरहा
ततो रक्षो महाबाहुं सात्यकिं सत्यविक्रमम्
विव्याध निशितैर्बाणैस्सिंहनाद ननाद च
माधवस्तु भृशं विद्धो राक्षसेन तदा रणे
धैर्यमालम्ब्य तेजस्वी जहास च ननाद च
भगदत्तस्ततः क्रुद्धो माधवं निशितैश्शरैः
ताडयामास समरे तोत्रैरिव महाद्विपम्
विहाय राक्षसं युद्धे शैनेयो रथिनां वरः
प्राग्ज्योतिषाय चिक्षेप शरान्सन्नतपर्वणः
तस्य प्राग्ज्योतिषो राजा माधवस्य महद्धनुः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/108/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/108/</guid>
      <description>सञ्जयः-
अथ वीरो महेष्वासो मत्तवारणविक्रमः
आददानो महच्चापं मत्तवारणवारणम्
विधुन्वानो धनुश्श्रेष्ठो द्रावयाणो महारथान्
पृतनां पाण्डवेयानां गाहमानो महारथः
निमित्तानि निमित्तज्ञस्सर्वतो वीक्ष्य वीर्यवान्
प्रतपन्तमनीकाग्रे द्रोणः पुत्रमभाषत
द्रोणः-
अयं स दिवसस्तात यत्र पार्थो महारथः
जिघांसुस्समरे भीष्मं परं यत्नं करिष्यति
उत्पतन्तीव मे बाणा धनुः प्रस्फुरतीव मे
योगमस्त्राणि नेच्छन्ति क्रूरं मे वर्तते मनः
दिक्ष्वशान्तानि घोराणि व्याहरन्ति मृगद्विजाः
नीचैर्गृध्रा निलीयन्ते भारतानां चमूं प्रति
नष्टप्रभ इवादित्यः लोहितास्सर्वतो दिशः
रवते चलते भूमिरनुष्ठनति वाहनम्
गृध्रा वार्ध्रवलाश्चैव व्याहरन्ति मुहुर्मुहुः
शिवाश्चाप्यशिवा घोरा वेदयाना महद्भयम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/109/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/109/</guid>
      <description>सञ्जयः-
भगदत्तः कृपश्शल्यः कृतवर्मा च सात्वतः
विन्दानुविन्दावावन्त्यौ सैन्धवश्च जयद्रथः
चित्रसेनो विकर्णश्च तथा दुर्मर्षणो युवा
दशैते तावका योधा भीमसेनमयोधयन्
महत्या सेनया युक्ता नानादेशसमुत्थया
भीष्मस्य समरे राजन्प्रार्थयाना महद्यशः
शल्यस्तु नवभिर्बाणैर्भीमसेनमताडयत्
कृतवर्मा त्रिभिर्भाणैः कृपश्च नवभिश्शरैः
चित्रसेनो विकर्णश्च भगदत्तश्च वीर्यवान्
दशभिर्दशभिर्बाणैर्भीमसेनमताडयन्
सैन्धवश्च त्रिभिर्बाणैर्भीमसेनमडायत्
विन्दानुविन्दावावन्त्यौ पञ्चभिः पञ्चभिश्शरैः
दुर्मर्षणश्च विंशत्या बाणैस्सन्नतपर्वभिः
स तान्राजन्महाराज भ्राजमानान्पृथक्पृथक्
प्रवीरान्सर्वलोकस्य धार्तराष्ट्रान्महारथान्
विव्याध निशितैर्बाणैर् भीमसेनो महाबलः
शल्यं च पञ्चविंशत्या विध्वा बाणैस्सुपर्वभिः
विव्याध निशितैर्बाणैः कृतवर्माणमष्ठभिः
कृपस्य सशरं चापं मध्ये चिच्छेद भारत
अथैनं छिन्नधन्वानं पुनर्विव्याध पञ्चभिः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/110/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/110/</guid>
      <description>सञ्जयः-
छादयामास समरे शरैस्सन्नतपर्वभिः
अर्जुनस्तु रणे शल्यं यतमानं महारथम्
सुशर्माणं कृपं चव त्रिभीस्त्रिभिरविध्यत
प्राग्ज्योतिषं च समरे सैन्धवं च जयद्रथम्
चित्रसेनं विकर्णं च कृतवर्माणमेव च
दुर्मर्षणं च राजेन्द्र ह्यावन्त्यौ च महारथौ
एकैकं त्रिभिरानर्च्छत्कङ्कबर्हिणवाजितैः
शरैरतिरथो युद्धे पीडयन्वाहिनीं तव
जयद्रथो रणे पार्थं विद्ध्वा भारत सायकैः
भीमं विव्याध तरसा चित्रसेनरथे स्थितः
शल्यश्च समरे जिष्णुं कृपश्च रथिनां वरः
विव्याधा तं महाबाहुं बहुधा मर्ममेदिभिः
पञ्चाभिः पञ्चभिस्तूर्णं सुंयुगे निशितैश्शरैः
चित्रसेनादयश्चैव पुत्रास्तव विशां पते
आजघ्नुरर्जुनं सङ्ख्ये भीमसेनं च मारिष</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/111/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/111/</guid>
      <description>धृतराष्ट्रः-
सञ्जयः-
कथं शान्तनवो भीष्मो दशमेऽहनि सञ्जय
अभिमन्युर्महाराज तव पुत्रमयोधयत्
अयुध्यत महावीर्यः पाण्डवैस्सहसृज्जयैः
महत्या सेनया युक्तो भीष्महेतोः पराक्रमी
कुरवश्च कथं युद्धे पाण्डवान्प्रत्यवारयन्
दुर्योधनो रणे कार्ष्णिं नवभिर्नतपर्वभिः
आचक्ष्व मे यथायुद्धं भीष्मस्याहवशोभिनः
आजघानोरसि क्रुद्धः पुनश्चैनं त्रिभिश्शरैः
सञ्जयः-
कुरवः पाण्डवैस्सार्धं यथाऽयुध्यन्त भारत
तस्य शक्तिं रणे कार्ष्णिर्मृत्योर्जिह्वामिवायसीम्
यथा च तदभूद्युद्धं तत्ते वक्ष्यामि श्रृण्वतः
प्रेषयामास सङ्क्रुद्धो दुर्योधनरथं प्रति
प्रेषिताः परलोकाय परमास्त्रैः किरीटिना
तामापतन्तीं सहसा घोररूपां विशां पते
अहन्यहनि सम्प्राप्ते तावकानां महारथाः
द्विधा चिच्छेद ते पुत्रस्ते क्षुरप्रेण महारथः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/113/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/113/</guid>
      <description>सञ्जयः-
शिखण्डी तु रणे भीष्मम्विजिगीषुर्महारथम्
जयाय पाण्डुपुत्राणामासाद्य पुरुषर्षभम्
तरस्वी बलवान् सङ्ख्ये प्रत्युद्यातो महारथः
दशभिर्निशितैर्भल्लैराजघान स्तनान्तरे
शिखण्डिनं तु गाङ्गेयः क्रोधदीप्तेन चक्षुषा
अवैक्षत कटाक्षेण निर्दहन्निव भारत
स्त्रीत्वं तत्संस्मरन्राजन्सर्वलोकस्य पश्यतः
नाजघान रणे भीष्मो बाणोगोचरमागम्
अर्जुनस्तु महाराज शिखण्डिनमभाषत
अर्जुनः-
अभित्वरस्वास्य वधे शिखण्डिन्रथसत्तम
किं ते विवक्षया वीर जहि भीष्मं महारथम्
न ह्यन्यमनुपश्यामि कञ्चिद्यौधिष्ठिरे बले
यश्शक्तस्समरे भीष्मं योधयेत पितामहम्
ऋते त्वां पुरुषव्याघ्र सत्यमेतद्ब्रवीमि ते
सञ्जयः-
एवमुक्तस्तु पार्थेन शिखण्डी भरतर्षभ
शरैर्नानाविधैस्तूर्णं पितामहमुपाद्रवत्
अचिन्तयित्वा तान्बाणान्पिता देवव्रतस्तव
अर्जुनं समरे क्रुद्धं वारयामास सायकैः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/114/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/114/</guid>
      <description>सञ्जयः-
असंव्यूढेष्वनीकेषु भूयिष्ठमनुवर्तिषु
ब्रह्मलोकपरास्सर्वे समयुद्यन्त भारत
न ह्यनीकमनीकेषु समसज्जत सङ्कुले
रथा न रथिभिस्सार्धं पादाता न पदातिभिः
अश्वा नाश्वैरयुध्यन्त गजा न गजयोधिभिः
महान्व्यतिकरो रौद्रस्सेनयोस्समपद्यत
नरनागरथाश्वेषु व्यवकीर्णेषु सर्वशः
क्षयेतस्मिन्महारौद्रे निर्विशेषमजायत
ततश्शल्यः कृपश्चैव चित्रसेनश्च भारत
दुश्शासनो विकर्णश्च रथानास्थाय दंशिताः
पाण्डवानां रणे शूरा ध्वजिनीं समकम्पयन्
सा वध्यमाना समरे पाण्डुसेना महात्मभिः
त्रातारं नाध्यगच्छद्वै मञ्जमानेव नौर्जले
यथा हि शैशिरः कालो गवां मर्माणि कृन्तति
तथा पाण्डुसुतानां वै भीष्मो मर्माण्यकृन्तत
अतीव तव सैन्यस्य पार्थेन च महात्मना
नवमेघप्रतीकाशाः पातिता बहुधा गजाः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/115/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/115/</guid>
      <description>सञ्जयः-
एवं ते पाण्डवास्सर्वे पुरस्कृत्य शिखण्डिनम्
विव्यधुस्समरे भीष्मं परिवार्य समन्ततः
शतघ्नीभिस्सुघोराभिः पट्टसैश्च परश्वथैः
मुद्गरैर्मुसलैः प्रासैः क्षेपणीयैश्च सर्वतः
शरैः कनकपुङ्खैश्च शक्तितोमरकम्पनैः
नाराचैर्वत्सदन्तैश्च भुसुण्ठीभिश्च सर्वशः
अताडयन्रणे भीष्मं सहितास्सर्वसृञ्जयैः
स विशीर्णतनुत्रामाः पीडितो बहुभिश्शरैः
विव्यथे नैव गाङ्गेयो भिद्यमानेषु मर्मसु
सुदीप्तशरजालार्चिरस्त्रप्रसृतमारुतः
नेमिनिर्ह्रादसन्नादो महास्त्रोदयपावकः
चित्रचापमहाज्वालो वीरक्षयमहेन्धनः
युगान्ताग्निसमो भीष्मः परेषां समपद्यत
निवृत्य रथसङ्घानामन्तरेण विनिस्सृतः
दृश्यते स्म नेरन्द्राणां पुनर्मध्यगतश्चरन्
ततः पाञ्चालराजं च धृष्टकेतुमतीत्य च
पाण्डवानीकिनीमध्यमाससादातिवेगितः
ततस्सात्यकिभीमौ च पाण्डवं च धनञ्जयम्
द्रुपदं च विराटं च धृष्टद्युम्नं च पार्षतम्
भीमघोषैर्महावेगैर्मर्मावरणभेदिभिः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/116/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/116/</guid>
      <description>धृतराष्ट्रः-
कथमासंस्तदा योधा हीना भीष्मेण सञ्जय
बलिना देवकल्पेन कौमारब्रह्मचारिणा
तदैव निहतान्मन्ये कुरूनन्यांश्च पार्थिवान्
न प्राहरद्यदा भीष्मो घृणी च द्रुपदात्मजे
इतो दुःखतरं मन्ये किमन्यत्प्रभविष्यति
अद्येह निहतं श्रुत्वा पितरं मम दुर्मतेः
अश्मसारमयं नूनं हृदयं मम सञ्जय
श्रुत्वा विनिहतं भीष्मं शतधा यन्न दीर्यते
किं कृतं कुरुवृद्धेन तन्मे कथय सञ्जय
पुनःपुनर्न मृष्यामि हतं देवव्रतं रणे
न हतो जामदग्न्येन दिव्यैरस्त्रैश्च यः पुरा
यदद्य निहतेनाजौ भीष्मेण जयमिच्छता
चेष्टितं नरसिंहेन तन्मे कथय सञ्जय
सञ्जय उवाच
सायाह्ने न्यपतद्भूमौ धार्तराष्ट्रान्विषादयन्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/117/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/117/</guid>
      <description>सञ्जयः-
व्युष्टायां तु तथा राजन्रजन्यां सर्वपार्थिवाः
पाण्डवा धार्तराष्ट्राश्च ह्यभिजग्मुः पितामहम्
तं वीरशयने वीरं शयानं कुरुसत्तमम्
अभिवाद्योपतस्थुर्वै क्षत्रियाः क्षत्रियर्षभम्
कन्याश्चन्दनचूर्णैश्च लाजैर्माल्यैश्च सर्वशः
अवाकिरञ्छान्तनवं तत्र गत्वा पितामहम्
स्त्रियो बालाश्च प्रेक्षकाश्च पृथग्जनाः
तमभ्ययुश्शान्तनवं भूतानीव तमोनुदम्
तूर्याणि गणिका वीरास्तथैव नटनर्तकाः
उपानृत्यञ्जगुश्चैव वृद्धं कुरुपितामहम्
उपागम्य च राजेन्द्र सन्नहान्प्रतिमुच्य च
आयुधानि च निक्षिप्य सहिताः कुरुपाण्डवाः
अन्वासन्त दुराधर्षं देवव्रतमरिन्न्दमम्
अन्योन्यं प्रीतिमन्तस्ते यथापूर्वं यथावयः
सा पार्थिवसमाकीर्णा समितिर्भीष्मसंयुता
शुशुभे भारती दीप्ता दिवीवादित्यमण्डलम्
विबभौ च नृपाणां सा पितामहमुपासताम्
देवानामिव देवेशं पितामहमुपासताम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/06/118/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/06/118/</guid>
      <description>सञ्जयः-
ततस्ते पार्थिवास्सर्वे जग्मुस्स्वानालयान्प्रति
तूष्णीं भूते महाराज भीष्मे शन्तनुनन्दने
श्रुत्वा तु निहतं भीष्मं राधेयः पुरुषर्षभः
ईषदागतसन्त्रासस्त्वरयोपजगाम ह
स ददर्श महात्मानं शरतल्पगतं तदा
वीरशय्यागतं वीरं गाङ्गेयं पुरुषर्षभम्
निमीलिताक्षं तं वीरं साश्रुकण्ठस्तदा वृषा
अभ्येत्य पादयोस्तस्य निपपात महाद्युतिः
राधेयोऽहं कुरुश्रेष्ठ नित्यमक्षिगतस्तव
द्वेष्योऽत्यन्तमनागास्सन्निति भीष्ममुवाच ह
तच्छ्रुत्वा कुरुवृद्धस्तु बली संवृतलोचनः
शनैरुद्वीक्ष्य सस्नेहमिदं वचनमब्रवीत्
राधेयं मन्युरहितस्समुत्सार्य च रक्षिणः
पितेव पुत्रं गाङ्गेयः परिरभ्यैकबाहुना
भीष्मः-
न विप्रियं ममैवेह यत्स्पर्धेथा मया सह
यदि मां नाधिगच्छेथा न ते श्रेयो भवेद्ध्रुवम्</description>
    </item>
    
  </channel>
</rss>
