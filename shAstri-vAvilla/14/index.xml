<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१४ on महाभारते विश्वासटिप्पन्यः</title>
    <link>https://vishvAsa.github.io/mahAbhAratam/shAstri-vAvilla/14/</link>
    <description>Recent content in &#43;१४ on महाभारते विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/mahAbhAratam/shAstri-vAvilla/14/index.xml" rel="self" type="application/rss+xml" />
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/001/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/001/</guid>
      <description>वैशम्पायनः-
कृतोदकस्तु राजानं धृतराष्ट्रं युधिष्ठिरः
पुरस्कृत्य महाबाहुर् उत्तताराकुलेन्द्रियः
उत्तीर्य तु महीपालो बाष्पव्याकुललोचनः
पपात तीरे गङ्गाया व्याधविद्ध इव द्विपः
तं सीदमानं जग्राह भीमः कृष्णेन चोदितः
मैवमित्यब्रवीच्चैनं कृष्णः परबलार्दनः
तमार्तं पतितं भूमौ श्वसन्तं च पुनः पुनः
ददृशुः पाण्डवा राजन् धर्मपुत्रं युधिष्ठिरम्
तं दृष्ट्वा दीनमनसं गतसत्वं जरेश्वरम्
भूयश्शोकसमाविष्टाः पाण्डवास्समुपाविशन्
राजा च धृतराष्ट्रस्तम् उपासीनं महाभुजम्
वाक्यमाह महाबुद्धिर् महाबुद्धिं जनेश्वरम्
धृतराष्ट्रः-
उत्तिष्ठ नरशार्दूल कुरु कार्यमनन्तरम्
क्षत्रधर्मेण कौरव्य जितेयमवनीस्त्वया
तां भुङ्क्ष्व भ्रातृभिस्सार्धं सुहृद्भिश्च जनेश्वर
न शोचितव्यं पश्यामि त्वया धर्मभृतां वर</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/002/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/002/</guid>
      <description>वैशम्पायनः-
एवमुक्तस्तु राजाऽसौ धृतराष्ट्रेण धीमता
तूष्णी बभूव मेधावी तमुवाचाथ केशवः
श्रीभगवान्-
अतीव मनसा शोको ध्रियमाणो नराधिप
सन्तपयति चैतस्य पूर्वप्रेतान् पितामहान्
यजस्व विविधैर्यज्ञैर् बहुभिश्चप्तदक्षिणैः
देवांस्तर्पय सोमेन स्वधया च पितॄनपि
अतिथीनन्नपानेन कामैरन्यैरकिञ्चनान्
त्वद्विधस्य महाबुद्धे नैतदद्योपपद्यते
विदितं वेदितव्यं ते कर्तव्यमपि ते कृतम्
श्रुताश्च राजधर्मास्ते भीष्माद्भागीरथीसुतात्
कृष्णद्वैपायनाच्चापि नारदाद्विदुरात् तथा
नेमामर्हसि मूढानां वृत्तिं त्वमनुवर्तितुम्
पितृपैतामहं वृत्तम् आस्थाय धुरमुद्वह
युक्तं हि यशसा क्षात्रं स्वर्गं प्राप्तुमसंशयम्
न हि कश्चन शूराणां निहतोऽत्र पराङ्मुखः
त्यज शोकं महाराज भवितव्यं हि तत् तथा</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/003/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/003/</guid>
      <description>व्यासः-
युधिष्ठिर तव प्रज्ञा न सम्यगिति मे मतिः
न हि कश्चित् स्वयं मर्त्यस् स्ववशः कुरुते क्रियाम्
ईश्वरेण च युक्तोऽयं साध्वसाधु च मानवः
करोत्यसुकरं कर्म तत्र का परिदेवना
आत्मानं मन्यसे पार्थ पापकर्माणमन्ततः
शृणु तत्र यथा पापम् अपकृष्येत भारत
तपोभिः क्रतुभिश्चैव दानेन च युधिष्ठिर
तरन्ति नित्यं पुरुषा ये स्म पापानि कुर्वते
यज्ञेन तपसा चैव दानेन च नराधिप
पूयन्ते राजशार्दूल नरा दुष्कृतकारिणः
असुराश्च सुराश्चैव पुण्यहेतोर्मखक्रियाम्
सहसैवानुवर्तन्ते तस्माद्यज्ञः परायणम्
यज्ञैरेव महात्मानो बभूवुरधिकास्सुराः
ततो देवाः क्रियावन्तो दानवानभ्यधर्षयन्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/004/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/004/</guid>
      <description>युधिष्ठिरः-
शुश्रूषे तस्य धर्मज्ञ राजर्षेः परिकीर्तनम्
द्वैपायन मरुत्तस्य कथां प्रब्रूहि मेऽनघ
व्यासः
आसीत् कृतयुगे पूर्वं मनुर्दण्डिधरः प्रभुः
तस्य पुत्रो महोष्वासः प्रजातिरभवन्नृपः
प्रजातेरभवत् पुत्रः क्षुत इत्यभिविश्रुतः
क्षुतस्य पुत्र इक्ष्वाकुर् महीपालोऽभवत् प्रभुः
तस्य पुत्रशतं राजन्नासीत् परमधार्मिकम्
तांस्तु सर्वान् महीपालान् इक्ष्वाकुरकरोत् प्रभुः
तेषां ज्येष्ठस्तु विंशोऽभूत् प्रतिमानं धनुष्मताम्
विंशस्य पुत्रः कल्याणो विविंशो नाम भारत
विविंशस्य सुता राजन् बभूवुर्दश पञ्च च
सर्वे धनुषि विक्रान्ता ब्रह्मण्यास्सत्यवादिनः
दानधर्मरतास्सान्ताः प्रजाहितचिकीर्षवः
तेषां ज्येष्ठः खनीनेत्रस् स तान् सर्वानपीडयत्
खनीनेत्रस्तु विक्रान्तो जित्वा राज्यमकण्टकम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/005/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/005/</guid>
      <description>युधिष्ठिरः-
कथंवीर्यस्समभवत् स राजा ददतां वरः
कथं च जातरूपेण समयुज्यत वै नृपः
क्व च तत् साम्प्रतं द्रव्यं भगवन्नवतिष्ठते
कथं च शक्यमस्माभिस् तदवाप्तुं तपोधन
व्यासः
असुराश्चैव देवाश्च दक्षस्यासन् प्रजापतेः
अपत्यं बहुलं तात तेऽस्पर्धन्त परस्परम्
तथैवाङ्गिरसः पुत्रौ पितृतुल्यौ बभूवतुः
बृहस्पतिर्बृहत्तेजास् संवर्तश्च तपोधनः
तावति स्पर्धिनौ राजन् पृथगास्तां परस्परम्
बृहस्पतिस्तु संवर्तं बाधते स्म पुनःपुनः
स बाध्यमानस्सततं भ्रात्रा ज्येष्ठेन भारत
अर्थानुत्सृज्य दिग्वासा वने वासमरोचयत्
वासवोऽप्यसुरान् सर्वान् विजित्य च निपात्य च
इन्द्रत्वं प्राप्य लोकेषु ततो वव्रे पुरोहितम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/006/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/006/</guid>
      <description>व्यासः-
अत्राप्युदाहरन्तीमम् इतिहासं पुरातनम्
बृहस्पतेश्च संवादं मरुत्तस्य च धीमतः
देवराजस्य समयं कृतमाङ्गिरसेन ह
श्रुत्वा मरुत्तो नृपतिर् मन्युमाहारयत् तदा
सङ्कल्प्य मनसा यज्ञं करन्धमसुतात्मजः
बृहस्पतिमुपागम्य वाग्मी वचनमब्रवीत्
मरुत्तः-
भगवन् यन्मया पूर्वम् अभिगम्य तपोधन
कृतोभिसन्धिर्यज्ञस्य भवतो वचनाद्गुरो
तदहं यष्टुमिच्छामि सम्भारास्सम्भृताश्च मे
याज्योऽस्मि भवतस्साधो तं प्राप्नुहि विधत्स्व च
बृहस्पतिः-
न कामये याजयितुं त्वामहं पृथिवीपते
वृतोऽस्मि देवराजेन प्रतिज्ञातं च तस्य मे
मरुत्तः-
पित्र्यमस्मि तव क्षेत्रं बहु मन्ये च ते भृशम्
न चास्म्ययाज्यतां प्राप्तो भजमानं भजस्व माम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/007/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/007/</guid>
      <description>संवर्तः-
कथमस्मि त्वया ज्ञातः केन वा कथितोऽस्मि ते
एतदाचक्ष्व मे सत्यं जीवितं चेत् प्रियं तव
सत्यं ते ब्रुवतस्सर्वे सम्पत्स्यन्ते मनोरथाः
मिथ्या प्रब्रुवतो मूर्धा सप्तधा ते फलिष्यति
मरुत्तः-
नारदेन भवान् मह्यम् आख्यातो गच्छता पथि
गुरुपुत्रो ममेति त्वं ततो मे प्रीतिरुत्तमा
संवर्तः-
सत्यमेतद्भवानाह स मां जानाति सत्तम।
कथयस्वैतदेवं मे क्व नु सम्प्रति नारदः
मरुतः-
भवन्तं कथयित्वा तु मम देवर्षिसत्तमः
ततो मामभ्यनुज्ञाय प्रविष्टो हव्यवाहनम्
याजनीयोऽहमधुना भवता मधुसत्तम
व्यासः-
श्रुत्वा तु पार्थिवस्यैतत् संवर्तः परया मुदा</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/008/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/008/</guid>
      <description>संवर्तः-
मेरौ हिमवतः पृष्ठे मुञ्जवान् नाम पर्वतः
तप्यते यत्र भगवांस् तपो नित्यमुमापतिः
वनस्पतीनां मूलेषु शृङ्गेषु शिखरेषु च
गुहासु शैलराजस्य यथाकामं यथासुखम्
उमासहायो भगवान् यत्र नित्यं महेश्वरः
आस्ते शूली महातेजा नानाभूतसमावृतः
तत्र रुद्राश्च साध्याश्च विश्वे च वसवस्तथा
यमश्च वरुणश्चैव कुबेरश्च सहानुगः
भूतानि च पिशाचाश्च नासत्यावपि चाश्विनौ
गन्धर्वाप्सरसश्चैव यक्षा देवर्षयस्तथा
आदित्या मरुतश्चैव यातुधानाश्च सर्वशः
उपासन्ते महात्मानं बहुरूपमुमापतिम्
रमते भगवांस्तत्र कुबेरानुचरैस्सह
विकृतैर्विकृताकारैः क्रीडद्भिः पृथिवीपते
श्रिया ज्वलन् दृश्यते वै बालादित्यसमद्युतिः
न रूपं शक्यते तस्य संस्थानं वा कथञ्चन</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/009/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/009/</guid>
      <description>इन्द्रः-
कच्चित् सुखं स्वपिषि त्वं बृहस्पते कच्चिन्मनोज्ञाः परिचारकास्ते
कच्चिद्देवानां सुखकामोऽसि विप्र कच्चिद्देवानां सुभृशं पालयन्ति
बृहस्पतिः-
सुखं शयेऽहं शयने महेन्द्र तथा मनोज्ञाः परिचारका मे
तथा देवानां सुखकामोऽस्मि शक्र देवाश्च मां सुभृशं पालयन्ति
इन्द्रः-
कुतो दुःखं मानसं देहजं वा पाण्डुर्विवर्णश्च कुतस्त्वमद्य
आचक्ष्व मे तद् द्विजवर्य यावन्निहन्मि सर्वांस्तव दुःखकर्तॄन्
बृहस्पतिः-
मरुत्तमाहुर्मघवन् यक्ष्यमाणं महायज्ञेनोत्तमदक्षिणेन
तं संवर्तो याजयतीति मे श्रुतं तदिच्छामि नस्स न तं याजयेत
इन्द्रः-
सर्वान् कामाननुजानासि विप्र त्वं देवानां मन्त्रयसे पुरोधाः
उभौ च ते जरामृत्यू व्यतीतौ किं संवर्तस्तव कर्ताऽद्य विप्र</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/010/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/010/</guid>
      <description>इन्द्रः-
एवमेतद्ब्रह्मबलं गरीयो न ब्राह्मतः किञ्चिदन्यद्ररीयः
आविक्षितस्येह बलं न मृष्ये वज्रमस्मै प्रहरिष्यामि घोरम्
व्यासः-
धृतराष्ट्र गच्छ प्रहितो मरुत्तं संवर्तेन संहितं तं वदस्व
बृहस्पतिं त्वमुपशिक्षस्व राजन् वज्रं वा ते प्रहरिष्यामि घोरम्
ततो गत्वा धृतराष्ट्रो नरेन्द्रं प्रोवाचेदं वचनाद् वासवस्य
धृतराष्ट्रः-
गन्धर्वं मां धृतराष्ट्रं निबोध त्वामागतं वक्तुकामं नरेन्द्र
ऐन्द्रं वाक्यं शृणु मे राजसिंह यत् प्राह लोकाधिपतिर्महात्मा
बृहस्पतिं याजकं त्वं वृणीष्व वज्रं वा ते प्रहरिष्यामि घोरम्
वचश्चेदेतन्न करिष्यसे मे प्राहैतदेतावदचिन्त्यकर्मा
बृहस्पतिं याजयितुं न चच्छेद् वज्रं तस्मै प्रहरिष्यामि घोरम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/011/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/011/</guid>
      <description>वैशम्पायनः-
इत्युक्ते नृपतौ तस्मिन् व्यासेनाद्भुतकर्मणा
वासुदेवो महातेजास् ततो वचनमाददे
तं नृपं दीनमनसं निहतज्ञातिबान्धवम्
उपप्लुतमिवादित्यं सधूममिव पावकम्
विषण्णमनसं पार्थं ज्ञात्वा वृष्णिकुलोद्वहः
आश्वासयन् धर्मसुतं प्रवक्तुमुपचक्रमे
श्रीभगवान्-
सर्वं जिह्मं मृत्युपदम् अजिवं ब्रह्मणः पदम्
एतावान् ज्ञानविषयः किं प्रलापः करिष्यति
नैव तेऽनुष्ठितं कर्म नैव ते शत्रवो जिताः
कथं शत्रुं शरीरस्थम् आत्मनो नावबुध्यसे
अत्र ते वर्तयिष्यामि यथाधर्मं यथाश्रुतम्
इन्द्रस्य सह वृत्रेण यथा युद्धमवर्तत
वृत्रेण पृथिवी व्याप्ता पुरा किल नराधिप
दृष्ट्वा स पृथिवीं व्याप्तां गन्धस्य विषये हृते</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/012/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/012/</guid>
      <description>श्रीभगवान्-
द्विविधो जायते व्याधिश् शारीरो मानसस्तथा
परस्परं तयोर्जन्म निर्द्वन्द्वं नोपलभ्यते
शरीराज्जायते व्याधिश् शारीरो नात्र संशयः
मानसो जायते व्याधिः मनस्येवेति निश्चयः
शीतोष्णे चैव वायुश्च गुणा राजञ् शरीरजाः
तेषां गुणानां साम्यं चेत् तदाहुस्स्वस्थलक्षणम्
उष्णेन बाध्यते शीतं शीतेनोष्णं च बाध्यते
सत्वं रजस्तमश्चेति त्रयस्स्वात्मगुणास्स्मृताः
तेषां गुणानां साम्यं चेत् तदाहुस्स्वस्थलक्षणम्
तेषामन्यतमोत्सेके विधानमुपदिश्यते
हर्षेण बाध्यते शोको हर्षश्शोकेन बाध्यते
कश्चिद्दुःखे वर्तमानस् सुखस्य स्मर्तुमिर्हति
कश्चित् सुखे वर्तमानो दुःखस्य स्मर्तुमर्हति
स त्वं न दुःखी दुःखस्य न सुखी त्वं सुखस्य च</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/013/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/013/</guid>
      <description>श्रीभगवान्-
न बाह्यं द्रव्यमुत्सृज्य सिद्धिर्भवति भारत
शारीरं द्रव्यमुत्सृज्य सिद्धिर्भवति वा न वा
बाह्यद्रव्यविमुक्तस्य शारीरेषु च गृघ्यतः
यो धर्मो यत् सुखं चैव द्विषतामस्तु तत् तव
द्व्यक्षरस्तु भवेन्मृत्युस् त्र्यक्षरं ब्रह्म शाश्वतम्
ममेति द्व्यक्षरो मृत्युर् न ममेति च शाश्वतम्
जन्ममृत्यू ततो राजन्नात्मन्येव व्यवस्थितौ
अदृश्यमानौ भूतानि योधयेतामसंशयम्
अविनाशोऽस्य तत्त्वस्य नियतो यदि भारत
हत्वा शरीरं भूतानाम् अहिंसां प्रतिपद्यते
लब्ध्वाऽपि पृथिवीं सर्वां सहस्थावरजङ्गमाम्
ममत्वं यस्य नैव स्यात् किं तया स करिष्यति
अथवा वसतः पार्थ वने वन्येन जीवतः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/014/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/014/</guid>
      <description>वैशम्पायनः-
एवं बहुविधैर्वाक्यैर् मुनिभिस्तैस्तपोधनैः
समाश्वस्तस्तु राजर्षिर् हितबन्धुर्युधिष्ठिरः
सोऽनुनीतो भगवता विष्टरश्रवसा स्वयम्
द्वैपायनेन कृष्णेन देवस्थानेन चाचैव हि
नारदेनाथ भीमेन नकुलेन च पार्थिव
कृष्णया सहदेवेन विजयेन च धीमता
अन्यैश्च पुरुषव्याघ्रैर् ब्राह्मणैश्शास्त्रदृष्टिभिः
व्यजहाच्छोकजं दुःखं सन्तापं चैव मानसम्
अर्चयामास देवांश्च ब्राह्मणांश्च युधिष्ठिरः
कृत्वा च प्रेतकार्याणि सर्वेषां कुरुनन्दनः
अन्वशासत धर्मात्मा पृथिवीं सागराम्बराम्
प्रशान्तचेताः कौरव्यस् स्वराज्यं प्राप्य केवलम्
व्यासं च नारदं चैव तांश्चान्यानब्रवीन्नृपः
युधिष्ठिरः-
आश्वासितोऽहं प्राग्वृद्धैर् भवद्भिर्मुनिपुङ्गवैः
न स्तोकमपि नः किञ्चिद् व्यलीकमिह विद्यते
अर्थश्च सुमहान् प्राप्तो येन यक्ष्यामि देवताः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/015/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/015/</guid>
      <description>वैशम्पायनः-
स समाश्वास्य पितरं प्रज्ञाचक्षुषमीश्वरम्
अन्वशासत धर्मात्मा पृथिवीं भ्रातृभिस्सह
यथा मनुर्महाराजो रामो दाशरथिर्यथा
तथा भरतसिंहोऽपि पालयामास मेदिनीम्
नाधर्म्यमभवत् तत्र सर्वो धर्मरुचिर्जनः
बभूव नरशार्दूल यथा कृतयुगे तथा
कलिमासन्नमाविष्टं निवास्य नृपनन्दनः
भ्रातृभिस्सहितो धीमान् बभौ धर्मबलोद्धतः
ववर्ष भगवान् देवः काले देशे यथेप्सितम्
निरामयं जगदभूत् क्षुत्पिपासे न किञ्चन
आधिर्नास्ति मनुष्याणां व्यसने नाभवन्मतिः
ब्राह्मणप्रमुखा वर्णास् ते स्वधर्मोत्तराश्शिवाः
धर्मसत्यप्रधानाश्च सत्यं सद्विषयान्वितम्
धर्मासनस्थस्सद्भिस्स स्त्रीबालातुरवृद्धकान्
वर्णाश्रमान् पूर्वकृतान् साकलान् रक्षणोद्यतः
अवृत्तिवृत्तिदानाद्यैर् यज्ञार्थैर्दापितैरपि
आमुष्मिकं भयं नास्ति ऐहिकं कृतमेव तु
स्वर्गलोकोपमो लोकस् तदा तस्मिन् प्रशासति</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/016/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/016/</guid>
      <description>जनमेजयः-
विजिते पाण्डवेयैस्तु प्रशान्ते च द्विजोत्तम
राष्ट्रे किं चक्रतुर्वीरौ वासुदेवधनञ्जयौ
वैशम्पायनः-
विजिते पाण्डवै राजन् प्रशान्ते च विशाम्पतौ
राष्ट्रे बभूवतुर्हृष्टौ वासुदेवधनञ्जयौ
विजह्राते मुदा युक्तौ दिवि देवेश्वराविव
तौ वनेषु विचित्रेषु पर्वतानां च सानुषु
शैलेषु गह्वरारण्ये पल्वलेषु नदीषु च
चङ्क्रम्यमाणौ संहृष्टावश्विनाविव नन्दने
इन्द्रप्रस्थे महात्मानौ रेमाते कृष्णपाण्डवौ
प्रविश्य तां सभां रम्यां विजह्राते च भारत
तत्र युद्धकथाश्चित्राः परिक्लेशांश्च भारत
कथायोगे कथायोगे कथयामासतुस्सदा
ऋषीणां देवतानां च वंशान् व्याहरतां तदा
प्रीयमाणौ महात्मानौ पुराणावृषिसत्तमौ
मधुरास्तु कथाश्चित्राश् चित्रार्थपदनिश्चयाः
निश्चयज्ञस्स पार्थाय कथयामास केशवः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/017/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/017/</guid>
      <description>जनमेजयः-
सभायां वसतोस्तस्यां निहत्यारीन् महात्मनोः
केशवार्जुनयोः का नु कथा समभवद् द्विज
वैशम्पायनः-
कृष्णेन सहितः पार्थस् स्वराज्यं प्राप्य केवलम्
तस्यां सभायां रम्यायां विजहार मुदा युतः
ततः कञ्चित् सभोद्देशं स्वर्गोद्देशोपमं नृप
यदृच्छया तौ मुदितौ जग्मतुस्स्वजनावृतौ
तत्र प्रतीतः कृष्णेन सहितः पाण्डवोऽर्जुनः
निरीक्ष्य तां सभां रम्याम् इदं वचनमब्रवीत्
अर्जुनः-
विदितं मे महाबाहो सङ्ग्रामे समुपस्थिते
माहात्म्यं देवकीपुत्र तच्च ते रूपमैश्वरम्
यत्तु तद्भवता प्रोक्तं तदा केशव सौहृदात्
तत् सर्वं पुरुषव्याघ्र नष्टं मे व्यग्रचेतसः
मम कौतूहलं त्वस्ति तेष्वर्थेषु पुनः प्रभो</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/018/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/018/</guid>
      <description>ब्राह्मणः-
ततस्तस्योपसङ्गृह्य पादौ स द्विजसत्तमः
प्रश्नांश्चेतान् स धर्मान्स प्राह धर्मभृतां वरः
काश्यपः-
कथं शरीराच्च्यवते कथं चैवोपपद्यते
कथं कष्टाच्च संसारात् संसरी परिमुच्यते
आत्मानं वा कथं युक्तं तच्छरीरं विमुच्यते
शरीरे तच्च निर्मुक्तो कथमन्यत् प्रपद्यते
कथं शुभाशुभे चायं कर्मणी स्वकृते नरः
उपभुङ्क्ते क्व वा कर्म विदेहस्योपतिष्ठति
ब्राह्मणः-
एवं सञ्चोदितस्सिद्धः प्रश्नांस्तान् प्रत्यभाषत
आनुपूर्व्येण वार्ष्णेय यथा तन्मे वचश्शृणुः
सिद्धः-
अस्मिन्नेवाशु फलदा आयुष्यास्तु क्रियास्स्मृताः
आयुःकीर्तिकराणीह यानि कर्माणि सेवते
शरीरग्रहणेऽन्यस्मिंस् तेषु क्षीणेषु सर्वशः
आयुःक्षयपरीतात्मा विपरीतानि सेवते
बुद्धिर्व्यावर्तते चास्य विनाशे प्रत्युपस्थिते</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/019/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/019/</guid>
      <description>ब्राह्मणः-
शुभानामशुभानां च नेह नाशोऽस्ति कर्मणाम्
प्राप्य प्राप्य तु पच्यन्ते क्षेत्रं क्षेत्रं तथा तथा
यथा प्रसूयमानस्तु समादद्यात् फलं बहु
तथा स्याद्विपुलं पुण्यं शुद्धेन मनसा कृतम्
पापं चापि तथैव स्यात् पापेन मनसा कृतम्
पुरोधाय मनो हीह कर्मण्यात्मा प्रवर्तते
यथा कर्मसमाविष्टः काममन्युसमावृतः
नरो गर्भं प्रविशति तत्रापि शृणु चोत्तरम्
शुक्रं शोणितसंयुक्तं स्त्रिया गर्भाशयं गतम्
क्षेत्रधर्ममवाप्नोति शुभं वा यदि वाऽशुभम्
सौक्ष्म्यादव्यक्तभावाच्च न स क्वचन सज्जति
सम्प्राप्य ब्राह्मणः कायं तस्मात् तद्ब्रह्म शाश्वतम्
तद्बीजं सर्वजन्तूनां तेन जीवन्ति जन्तवः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/020/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/020/</guid>
      <description>ब्राह्मणः
यस्मादेकान्तमासीनस्तूष्णीं किञ्चिदचिन्तयन्
पूर्वं पूर्वं परित्यज्य स निरारम्भको भवेत्
सर्वमित्रः सर्वसहः समरक्तो जितेन्द्रियः
व्यपेतभयमन्युश्च कामहा मुच्यते नरः
आत्मवत्सर्वभूतेषु यश्चरेन्नियतः शुचिः
नित्यमेव यथान्यायं यश्चरेन्नियतेन्द्रियः
अमानी निरभीमानः सर्वतो मुक्त एव सः
जीवितं मरणं चोभे सुखदुःखे तथैव च
लाभालाभौ प्रियद्वेष्यौ यस्य साम्येन वर्तते
कञ्चिन्न तु स्पृहायेत नाभिजानाति किञ्चन
निर्द्वन्द्वो वीतरागात्मा सर्वथा मुक्त एव सः
अनमित्रो न बद्धश्चाप्यनपत्यश्च यः क्वचित्
त्यक्तधर्मार्थकामश्च निराकाङ्क्षी स मुच्यते
नैव धर्मी न चाधर्मी पूर्वोपचितहा च यः
क्षीणधातुः प्रशान्तश्च निर्द्वन्द्वः स विमुच्यते</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/021/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/021/</guid>
      <description>श्रीभगवान्
इत्युक्त्वा स तदा पार्थ वाक्यं मां द्विजपुङ्गवः।
मोक्षधर्माश्रितं सम्यक् तत्रैवान्तरधीयत
कच्चिदेतत्त्वया पार्थ श्रुतमेकाग्रचेतसा
तदाऽपि हि रथस्थस्त्वं श्रुतवानेतदेव हि
नैतत्पार्थ सुविज्ञेयं व्यामिश्रेणेति मे मतिः
नरेणाकृतसङ्गेनाविदग्धेनाकृतात्मना।
सरहस्यमिदं प्रोक्तं देवानां भरतर्षभ
कच्चिन्नेदं श्रुतं पार्थ मन्ये नान्येन केनचित्
न ह्येतच्छ्रोतुमर्होऽन्यो मनुष्यस्त्वदृतेऽनघ
नैतदन्येन विज्ञेयं व्यामिश्रेणान्तरात्मना
क्रियावद्भिर्हि कौन्तेय देवलोकः समावृतः
न चैतदिष्टं देवानां मर्त्यैरुपरि वर्तनम्
परा हि सा गतिः पार्थ यत्तद्ब्रह्म सनातनम्
यत्रामृतत्वं प्राप्नोति त्यक्त्वा दुःखं सदा सुखी
एवं हि धर्ममास्थाय येऽपि स्युः पापयोनयः
स्त्रियो वैश्यास्तथा शूद्रास्तेऽपि यान्ति परां गतिम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/022/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/022/</guid>
      <description>श्रीभगवान्-
अत्राप्युदाहरन्तीमम् इतिहासं पुरातनम्
दम्पत्योः पार्थ संवादम् अभयं नाम नामतः
ब्राह्मणी ब्राह्मणं कञ्चिज् ज्ञानविज्ञानपारगम्
दृष्ट्वा विविक्त आसीनं भार्या भर्तारमब्रवीत्
ब्राह्मणी-
कं नु लोकं गमिष्यामि त्वामहं पतिमाश्रिता
न्यस्तकर्माणमासीनं कीनाशमविचक्षणम्
श्रीभगवान्-
भार्याः पतिकृताँल्लोकान् आप्नुवन्तीह नश्श्रुतम्
त्वामहं पतिमासाद्य कां गमिष्यामि वै गतिम्
एवमुक्तस्स शान्तात्मा तामुवाच हसन्निव
ब्राह्मणः-
सुभगे नाभ्यसूयामि वाक्यस्यास्य तवानघे
ग्राह्यं दृश्यं तथा श्राव्यं यदिदं कर्म विद्यते
एतदेव व्यवस्यन्ति कर्म कर्मेति कर्मिणः
मोहमेव निगच्छन्ति कर्मिणो ज्ञानवर्जिताः
नैष्कर्म्यं न च लोकेऽस्मिन् मौर्ख्यमित्युपलभ्यते
कर्मणा मनसा वाचा शुभं वा यदि वाऽशुभम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/023/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/023/</guid>
      <description>ब्राह्मणः-
अत्राप्युदाहरन्तीमम् इतिहासं पुरातनम्
निबोध दशहोतॄणां विधानमिह यादृशम्
सर्वमेवात्र विज्ञाय चित्तज्ञानमवेक्षताम्
रेतश्शरीरभोत्का यो विज्ञाता तु शरीरभृत्
शरीरभृद्गार्हपत्यस् तस्मादग्निः प्रणीयते
ततश्चाहवनीयस्तु तस्मिन् संविक्षिप्यते हविः
ततो वाचस्पतिर्जज्ञे मनसा पर्यवेक्षते
रूपं भवति वै वक्त्रं तदनुद्रवते मनः
ब्राह्मणी-
कस्माद्वागभवत् पूर्वं कस्मात् पश्चान्मनोऽभवत्
मनसा चिन्तितं पूर्वं वाक्यं समभिपद्यते
केन विज्ञानयोगेन मतिश्चित्तं समाप्लुता
समुन्नीता नाधिगच्छेत् को वैनां प्रतिषेधति
ब्राह्मणः-
तन्मनस्थः पतिर्भूत्वा तस्मात् प्रेष्यं निबोधति
तां मतिं मनसः प्राहुर् मनस्तस्मादवेक्षते
प्रश्नं तु वाङ्मनसोर् यस्मात् त्वमनुपृच्छसि
तस्मात् ते वर्तयिष्यामि तयोरेव समाह्वयम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/024/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/024/</guid>
      <description>ब्राह्मणः-
अत्राप्युदाहरन्तीमम् इतिहासं पुरातनम्
सुभगे सप्तहोतॄणां विधानमिह यादृशम्
घ्राणं चक्षुश्च जिह्वा च त्वक् श्रोत्रं चैव पञ्चमम्
मनो बुद्धिश्च सप्तैते होतारः पृथगाश्रिताः
सूक्ष्मेऽवकाशे सन्तप्ते न पश्यन्तीतरेतरम्
एतद्वै सप्तहोतृत्वं स्वभावाद्विद्धि शोभने
ब्राह्मणी-
सूक्ष्मेऽवकाशे सन्तप्ते कथं नान्योन्यदर्शिनः
कथंस्वभावाद्भगवन्नेतदाचक्ष्व मे प्रभो
ब्राह्मणः-
गुणज्ञानमभिज्ञानं गुणज्ञानामभिज्ञता
परस्परगुणानेते न विजानन्ति कर्हिचित्
जिह्वा चक्षुस्तथा श्रोत्रं त्वङ्मनो बुद्धिरेव च
न गन्धानधिगच्छन्ति घ्राणस्तानधिगच्छति
घ्राणं चक्षुश्च जिह्वा च श्रोत्रं बुद्धिर्मनस्तथा
न स्पर्शनधिगच्छन्ति त्वक् च तानधिगच्छति
घ्राणं जिह्वा च चक्षुश्च त्वङ्मनो बुद्धिरेव च</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/025/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/025/</guid>
      <description>मनः-
नाघ्राति मदृते घ्राणो रसं जिह्वा न बुध्द्यते
रूपं चक्षुर्न गृह्णाति त्वक् स्पर्शं नावबुध्यते
न श्रोत्रं श्रुणुयाच्छब्दं मया हीनं कदाचन
प्रवरं सर्वभूतानाम् अहमस्मि सनातनम्
अगाराणीव शून्यानि शान्तार्चिष इवाग्नयः
इन्द्रियाणि न भासन्ते मया हीनानि नित्यशः
काष्ठानीवार्धशुष्काणि यतमानैरपीन्द्रियैः
गुणार्थान् नाधिगच्छन्ति मादृते सर्वजन्तवः
इन्द्रियाणि-
एवमेतद्भवेत् सत्यं यथैतन्मन्यते भवान्
ऋतेऽस्मानस्मदर्थांस्त्वं भोगान् भुञ्जीत चेद्भवान्
यद्यस्मासु प्रलीनेषु तर्पणं प्राणधारणम्
भोगान् भुङ्क्ते रसान् वेत्ति यथैतन्मन्यते भवान्
अथवाऽप्यप्रलीनेषु तिष्ठत्सु विषयेषु च
यदि सङ्कल्पमात्रेण भुङ्क्ते भोगांस्तथाऽर्थवत्
अथ चेन्मन्यसे बुद्धिम् अस्मदर्थेषु सर्वदा</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/026/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/026/</guid>
      <description>ब्राह्मणः-
अत्राप्युदाहरन्तीमम् इतिहासं पुरातनम्
सुभगे पञ्चहोतॄणां विधानमिह यादृशम्
प्राणापानावुदानश्च समानो व्यान एव च
पञ्चहोतॄनथैतान् वै परं भावं विदुर्बुधाः
ब्राह्मणी-
स्वभावात् सप्त होतार इति ते पूर्विका मतिः
यथा वै पञ्च होतारः परो भावस्तथोच्यताम्
ब्राह्मणः-
प्राणेन सम्भृतो वायुर् अपाने जाय ते ततः
अपाने सम्भृतो वायुस् ततो व्यानः प्रवर्तते
तेऽपृच्छन्त पुरो गत्वा पूर्वजातं प्रजापतिम्
यो नो ज्येष्ठस्तदाचक्ष्व स नश्श्रेष्ठो भविष्यति
प्रजापतिः-
यस्मिन् प्रलीने प्रलयं व्रजन्ति सर्वे प्राणाः प्राणभृतां शरीरे
यस्मिन् प्रवृत्ते च पुनश्चरन्ति स वश्श्रेयान् गच्छत यत्र कामः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/027/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/027/</guid>
      <description>ब्राह्मणः-
अत्राप्युदाहरन्तीमम् इतिहासं पुरातनम्
नारदस्य च संवादम् ऋषेर्देवतमस्य च
देवतमः-
जन्तोस्सञ्जायमानस्य किं नु पूर्वं प्रवर्तते
प्राणोऽपानस्समानो वा व्यानो वोदान एव च
नारदः-
येनायं सृज्यते जन्तुस् ततोऽन्यः पूर्वमेति तम्
प्राणद्वन्द्वं हि विज्ञेयं तिर्यगूर्ध्वं गतं च यत्
देवमतः-
केनायं सृज्यते जन्तुः कश्चान्यः पूर्वमेति तम्
प्राणद्वन्द्वं च मे ब्रूहि तिर्यगूर्ध्वं च निश्चयात्
नारदः-
सङ्कल्पाज्जायते हर्षश् शब्दादपि च जायते
रसात् सञ्जायते चापि रूपादपि च जायते
स्पर्शात् सञ्जायते चापि गन्धादपि च जायते
एतद्रूपमुदानस्य हर्षो मिथुनमन्तरा</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/028/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/028/</guid>
      <description>ब्राह्मणः-
अत्राप्युदाहरन्तीमम् इतिहासं पुरातनम्
चातुर्होत्रविधानस्य विधानमिह यादृशम्
तस्य सर्वस्य विधिवद् विधानमुपदेक्ष्यते
शृणु मे गदतो भद्रे रहस्यमिदमुत्तमम्
करणं कर्म कर्ता च मोक्ष इत्येव भामिनि
चत्वार एते होतारो यैरिदं जगदावृतम्
होतॄणां साधनं चैव शृणु सर्वं समासतः
घ्राणं जिह्वा च चक्षुश्च त्वक् श्रोत्रं च पञ्चमम्
मनो बुद्धिश्च सप्तैते ज्ञेयाः कारणहेतवः
गन्धो रसश्च रूपं च स्पर्शश्शब्दश्च पञ्चमः
मन्तव्यमवबोद्धव्यं सप्तैते कर्महेतवः
घ्राता भक्षयिता द्रष्टा स्प्रष्टा श्रोता च पञ्चमः
मन्ता बोद्धा च सप्तैते विज्ञेयाः कर्तृहेतवः
स्वगुणान् भक्षयन्त्येते गुणवन्तश्शुभाशुभान्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/029/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/029/</guid>
      <description>ब्राह्मणः-
एकश्शास्ता न द्वितीयोऽस्ति कश्चित् यो हृच्छयस्तमहमनुब्रवीमि
तेनैव युक्तः प्रवणादिवोदकं यथा नियुक्तोऽस्मि तथा वहामि
एको गुरुर्नास्ति ततो द्वितीयो यो हृच्छयस्तमहमनु ब्रवीमि
तेनानुशिष्टा गुरुणा तथैव परभूता दानवास्सर्व एव
एको बन्धुर्नास्ति ततो द्वितीयो यो हृच्छयस्तमहमनु ब्रवीमि
तेनानुशिष्टा बान्धवा बन्धुमन्तस् सप्तर्षयश्चैव दिवि प्रभान्ति
एकश्श्रोता नास्ति ततो द्वितीयो यो हृच्छयस्तमहमनु ब्रवीमि
तस्मिन् गुरौ गुरुवासं निरुष्य शक्रो गतस्सर्वलोकामरत्वम्
एको द्वेष्टा नास्ति ततो द्वितीयो यो हृच्छयस्तमहमनु ब्रवीमि
तेनानुशिष्टा गुरुणा सदैव लोके द्विष्टाः पन्नगास्सर्व एव
अत्राप्युदाहरन्तीमम् इतिहासं पुरातनम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/030/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/030/</guid>
      <description>ब्राह्मणः-
सङ्कल्पदंशमशकं शोकहर्षहिमातपम्
मोहान्धकारतिमिरं लोभव्यालसरीसृपम्
विषयैकात्यमध्वानं कामक्रोधनिरोधकम्
तदतीत्य महादुर्गं प्रविष्टोऽस्मि महद्वनम्
ब्राह्मणी-
क्व तद्वनं महाप्राज्ञ के वृक्षास्सरितश्च काः
कियन्तः पर्वताश्चैव कियत्यध्यनि तद्वनम्
ब्राह्मणः-
न मन्दस्य पृथग्भावः किञ्चिद्दूरतरं ततः
तस्माद्ध्रस्वतरं नास्ति न ततोऽन्यद् बृहत्तरम्
नास्ति तस्माद्दुःखतरं नास्त्यन्यत् तत्समं सुखम्
न तत् प्रविश्य शोचन्ति न प्रहृष्यन्ति च द्विजाः
न च बिभ्यति केभ्यश्चिन्नैभ्यो बिभ्यति केचन
तस्मिन् वने सप्त महाद्रुमा हि फलानि सप्तातिथयश्च सप्त
सप्तर्षयस्सप्त समिद्धुतानि दीक्षाश्च सप्तैतदरण्यरूपम्
पञ्चवर्णानि दिव्यानि पुष्पाणि च फलानि च</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/031/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/031/</guid>
      <description>ब्राह्मणः-
गन्धान् न जिघ्रामि रासान् न वेद्मि रूपं न पश्यामि न च स्पृशामि
न चापि शब्दान् विविधान् शृणोमि न चापि सङ्कल्पमुपैमि कञ्चित्
अर्थानिष्टान् कामयते स्वभावस् सर्वान् द्वेष्यान् द्वोष्टि चैव स्वभावः
कामद्वेषानुद्भवतस्स्वभावात् प्राणापानौ जन्तुदेहादिवैत्य
तेभ्यश्चान्यांस्तेष्वनन्यांश्च भावान् भूतात्मानं लक्षयेऽहं शरीरे
तस्मिंस्तिष्ठन् नास्मि सक्तः कथञ्चित् कामक्रोधाभ्यां जरया मृत्युना च
अकामयानस्य च सर्वकामान् अविद्विषाणस्य च सर्वदोषान्
न मे स्वभावेषु भवन्ति लेपास् तोयस्य बिन्दोरिव पुष्करेषु
नित्यस्य चैतस्य भवन्त्यनित्या निरीक्षमाणस्य बहून् स्वभावान्
न सज्जते कर्मसु भोगजालं दिवीव सूर्यस्य मयूखजालम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/032/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/032/</guid>
      <description>ब्राह्मणः-
अत्राप्युदाहरन्तीमम् इतिहासं पुरातनम्
कार्तवीर्यस्य संवादं समुद्रस्य च भामिनि
कार्तवीर्यार्जुनो नाम राजा बाहुसहस्रवान्
येन सागरपर्यन्ता धनुषा निर्जिता मही
स कदाचित् समुद्रान्ते विचरन् बलदर्पितः
अवाकिरच्छरशतैस् समुद्रमिति नश्श्रुतम्
तं समुद्रो नमस्कृत्य कृताञ्जलिरुवाच ह
समुद्रः-
मा मुञ्च वीर नाराचान् ब्रूहि किं करवाणि ते
मदाश्रयाणि भूतानि त्वद्विसृष्टैर्महेषुभिः
वध्यन्ते राजशार्दूल एभ्यो देह्यभयं विभो
अर्जुनः-
मत्समो यदि सङ्ग्रामे शरासनधरः क्वचित्
विद्यते तं समाचक्ष्व यस्समो हि महामृधे
समुद्रः-
महर्षिर्जमदग्निस्ते यदि राजन् परिश्रुतः
तस्य पुत्रस्तवातिथ्यं यथावत् कर्तुमर्हति
ब्राह्मणः-</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/033/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/033/</guid>
      <description>पितरः-
अत्राप्युदाहरन्तीमम् इतिहासं पुरातनम्
श्रुत्वा च तत् तथा कार्यं भवता द्विजसत्तम
अलर्को नाम राजर्षिर् अभवत् सुमहातपाः
धर्मज्ञस्सत्यसन्धश्च महात्मा सुमहाव्रतः
स सागरान्तां धनुषा विनिर्जित्य महीमिमाम्
कृत्वा सुदुष्करं कर्म मनस्सूक्ष्मे समादधे
स्थितस्य वृक्षमूलेऽथ तस्य चिन्ता बभूव ह
उत्सृज्य सुमहद्राज्यं सूक्ष्मं प्रति महामते
अलर्कः-
मनसो मे बलं जातं मनो जित्वा ध्रुवो जयः
अन्यत्र बाणान् दास्यामि शत्रुभिः परिवारितः
यदिदं चापलात् कर्म सर्वामेताद्विकर्षति
मनः प्रति सुतीक्ष्णाग्रान् अहं मोक्ष्यामि सायकान्
मनः-
नेमे बाणास्तरिष्यन्ति मामलर्क कथञ्चन
तवैव मर्म भेत्स्यन्ति भिन्नमर्मा मरिष्यसि</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/034/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/034/</guid>
      <description>ब्राह्मणः-
त्रयो वै रिपवो लोके नव चैव गुणा मताः
हर्षस्स्तम्भोऽतिमानश्च त्रयस्ते सात्विका गुणाः
शोकः क्रोधाभिसंरम्भो राजसास्ते गुणास्स्मृताः
स्वप्नस्तन्द्री च मोहश्च त्रयस्ते तामसा गुणाः
एतान् निकृत्य धृतिमान् बाणसङ्घैरतन्द्रितः
जित्वा परानुत्सहते प्रशान्तस्स्याज्जितेन्द्रियः
अत्र गाथाः कीर्तयन्ति पुराकल्पविदो जनाः
अम्बरीषेण या गीता राज्ञा राज्यं प्रशासता
समुदीर्णेषु दोषेषु बाध्यमानेषु सर्वशः
जग्राह तरसा राज्यम् अम्बरीष इति श्रुतिः
सन्निगृह्या महादोषान् साधून् समभिपूज्य च
जगाम महतीं सिद्धिं गाथाश्चेमा जगाद ह
अम्बरीषः-
भूयिष्ठं मे जिता दोषा निहतास्सर्वशत्रवः
एको दोषोऽवरिष्ठस्तु वध्येष्वनिहतो मया</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/035/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/035/</guid>
      <description>ब्राह्मणः-
अत्राप्युदाहरन्तीमम् इतिहासं पुरातनम्
ब्राह्मणस्य च संवादं जनकस्य च भामिनि
ब्राह्मणं जनको राजा क्लान्तं कस्मिंश्चिदागसि
विषये मे न वस्तव्यम् इति शिक्षार्थमब्रवीत्
इत्युक्तः प्रत्युवाचाथ ब्राह्मणो राजसत्तमम्
ब्राह्मणः-
आचक्ष्व विषयान् राजन् यांस्तव वशे स्थितान्
सोऽन्यस्य विषये राज्ञो वक्तुमिच्छाम्यहं विभो
वचस्ते कर्तुमिच्छामि यथाशास्त्रं महीपते
ब्राह्मणः-
इत्युक्तस्तु तदा राजा ब्राह्मणेन यशस्विना
मुहुरुष्णं च निश्श्वस्य न स तं प्रत्यभाषत
तमासीनं ध्यायमानं राजानममितौजसम्
कश्मलं सहसाऽगच्छद् भानुमन्तमिव ग्रहः
तमाश्वास्य ततो राजा व्यपेते कश्मले तदा
ततो मुहूर्तादिव तं ब्राह्मणं वाक्यमब्रवीत्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/036/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/036/</guid>
      <description>ब्राह्मणः-
नाहं तथा भीरु चरामि लोके यथा त्वं मां तर्कयसे स्वबुद्ध्या
विप्रोऽस्मि मुक्तोऽस्मि वनेचरोऽस्मि गृहस्थधर्मा ब्रह्मचारी तथाऽस्मि
नाहमस्मि यथा मां त्वम् ईक्षसे चक्षुषा शुभे
मया व्याप्तमिदं सर्वं यत् किञ्चिज्जगतीगतम्
ये केचिदिह वै लोके जङ्गमास्स्थावराश्च ह
तेषाम्मन्तर्गतं विद्धि दारूणामिव पावकम्
राज्यं पृथिव्यां सर्वस्याम् अथवा यत् त्रिविष्टपे
तन्मे बुद्धिरियं वेत्ति बुद्धिरेव धनं मम
एकः पन्था ब्राह्मणानां येन गच्छन्ति तद्विदः
गृहेषु वनवासेषु गुरुवासेषु भिक्षुषु
लिङ्गैर्बहुभिरव्यग्रैर् एका बुद्धिरुपास्यते
नानालिङ्गाश्रमस्थानां येषां बुद्धिश्शमात्मिका
ते भावमेकमायान्ति सरितस्सागरं यथा</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/037/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/037/</guid>
      <description>ब्राह्मणी-
नेदमल्पात्मना शक्यं वेदितुं नाकृतात्मना
बहु चाल्पं च सङ्क्षिप्तं विस्मितं च मनो मम
उपायं तु मम ब्रूहि येनैषा लभ्यते मतिः
तन्मन्ये कारणतमं यत एषा प्रवर्तते
ब्राह्मणः-
अरणीं ब्राह्मणीं विद्धि गुरुरस्योत्तरारणिः
तपश्श्रुतेऽथ मथिते ज्ञानाग्निर्जायते ततः
ब्राह्मणी-
यदिदं ब्रह्मणो लिङ्गं क्षेत्रज्ञ इति सञ्ज्ञितम्
ग्रहीतुं येन तच्छक्यं लक्षणं तस्य तद्वद
ब्राह्मणः-
अलिङ्गो निर्गुणश्चैव कारणं नास्य विद्महे
उपायं तु प्रवक्ष्यामि येन गृध्येत मानवः
सम्यगप्युपदिष्टस्य अमृतस्येव तृप्यसे
कर्मभुग्बुद्धिपूर्वस्स्याज् ज्ञानलिङ्गैरधिष्ठितः
इदं कार्यमिदं नेति न मोक्षेषूपदिश्यते
पश्यतश्शृण्वतो बुद्धिर् आत्मनैवोपजायते</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/038/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/038/</guid>
      <description>अर्जुनः-
ब्रह्म यत् परमं वेद्यं तन्मे व्याख्यातुमर्हसि
भवतो हि प्रसादेन सुसूक्ष्मे मे रमते मतिः
श्रीभगवान्-
अत्राप्युदाहरन्तीमम् इतिहासं पुरातनम्
संवादं मोक्षसंयुक्तं शिष्यस्य गुरुणा सह
कश्चिद् ब्राह्मणमासीनम् आचार्यं संशितव्रतम्
शिष्यः पप्रच्छ मेधावी किंस्विच्छ्रेयः परन्तप
भगवन्तं प्रपन्नोऽहं निश्श्रेयसपरायणः
श्रीभगवान्-
याचे त्वां शिरसा विप्र यद् ब्रूयां तद्विचक्ष्व मे
तमेवंवादिनं पार्थ शिष्यं गुरुरुवाच ह
गुरुः-
कथयस्व प्रवक्ष्यामि यत्र ते संशयो द्विज
श्रीभगवान्-
इत्युक्तस्स कुरुश्रेष्ठ गुरुणा गुरुवत्सलः
प्राञ्जलिः परिपप्रच्छ यत् तच्छृणु महामते
शिष्यः-
कुतश्चाहं कुतश्च त्वं तत् सर्वं ब्रूहि यत् परम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/039/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/039/</guid>
      <description>ब्रह्मा-
तदव्यक्तमनुद्रिक्तं सर्वव्यापि ध्रुवं स्थिरम्
नवद्वारं पुरं विद्यात् त्रिगुणं पञ्चधातुकम्
एकादशपरिक्षेपं मनोव्याकरणात्मकम्
बुद्धिस्वामिकमित्येतत् परमेकादशाद् भवेत्
त्रीणि स्रोतांसि यान्यस्मिन्नाप्यायन्ते पुनःपुनः
प्रनाड्यस्तिस्र एतेषां प्रवर्तन्ते गुणात्मिकाः
तमो रजस्तथा सत्वं गुणानेतान् प्रचक्षते
अन्योन्यमिथुनास्सर्वे तथाऽन्योन्यानुजीविनः
अन्योन्यापाश्रयिणश्चैव तथाऽन्योन्यानुवर्तिनः
अन्योन्यव्यतिषक्ताश्च त्रिगुणाः पञ्चधातवः
तमसो मिथुनं सत्वं सत्वस्य मिथुनं रजः
रजसश्चापि सत्वं स्यात् सत्वस्य मिथुनं तमः
नियम्यते तमो यत्र रजस्तत्र प्रवर्तते
नियम्यते रजो यत्र सत्वं तत्र प्रवर्तते
नैशात्मकं तमो विद्यात् त्रिगुणं मोहसञ्ज्ञितम्
अधर्मलक्षणं चैव नियतं पापकर्मसु
प्रकृत्यात्मकमेवाभूद् रजः पर्यायकारणम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/040/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/040/</guid>
      <description>ब्रह्मा-
रजोऽहं वः प्रवक्ष्यामि याथातथ्येन सत्तमाः
निबोधत महाभागा गुणवृत्तं च सर्वशः
सङ्कल्पो रूपमायासस् सुखदुःखे हिमातपौ
ऐश्वर्यं निग्रहस्सिद्धिर् हेतुवादोऽरतिः क्षमा
बलं शौर्यं मदो रोषो व्यायामकलहावपि
ईर्ष्येप्सा पैशुनं युद्धं ममत्वं परिपालनम्
वधबन्धपरिक्लेशाः क्रयो विक्रय एव च
निकृन्त च्छिन्धि भिन्धीति परवर्मावकर्तनम्
उग्रं दारुणमाक्रोशः परवित्तानुरागिता
लोकचिन्ता विचिन्ता च मत्सरः परिभाषणम्
वृथाशास्त्रं मृषावादो विकल्पपरिभाषणम्
निन्दा स्तुतिः प्रशंसा च प्रतापः परितर्पणम्
परिचर्या च शुश्रूषा सेवा तृष्णा व्यपाश्रयः
व्यूहो नयः प्रमादश्च परिवादः परिग्रहः
संस्कारा ये च लोकेऽस्मिन् प्रवर्तन्ते वृथा पृथक्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/041/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/041/</guid>
      <description>ब्रह्मा-
अतः परं प्रवक्ष्यामि तृतीयं गुणमुत्तमम्
सर्वभूतहितं लोके सतां धर्ममनिन्दितम्
आनन्दः प्रीतिरुद्रेकः प्राकाश्यं सुखमेव च
अकार्पण्यमसंरम्भस् सन्तोषश्श्रद्दधानता
क्षमा धृतिरहिंसा च समता सत्यमार्जवम्
अक्रोधश्चानसूया च शौचं दाक्ष्यं पराक्रमः
मुधा ज्ञानं मुधा वृत्तं मुधा सेवा मुधा श्रमः
एवं यो युक्तधर्मस्स्यात् सोऽमुत्रानन्त्यमश्नुते
निर्ममो निरहङ्कारो निराशीस्सर्वतस्समः
अकामहत इत्येव सतां धर्मस्सनातनः
विश्रम्भो ह्रीस्तितिक्षा च त्यागश्शौचमतन्द्रिता
आनृशंस्यमसम्मोहो दया भूतेष्वपैशुनम्
हर्षस्तुष्टिर्विस्मयश्च विनयस्साधुवृत्तिता
शान्तिः कर्मविशुद्धिश्च शभा बुद्धिर्विमोचनम्
उपेक्षा ब्रह्मचर्यं च परित्यागश्च सर्वशः
निर्ममत्वमनाशीष्ट्वम् अपरिक्षतधर्मता
मुधा दानं मुधा यज्ञो मुधाऽधीतं मुधा व्रतम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/042/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/042/</guid>
      <description>ब्रह्मा-
नै व शक्या मया वक्तुं पृथक्त्वेनैव सर्वशः
अविच्छिन्नानि दृश्यन्ते रजस्सत्वं तमस्तथा
अन्योन्येनानुरज्यन्ते त्वन्योन्येनानुजीविनः
अन्योन्यापाश्रयास्सर्वे त्वन्योन्येनानुवर्तिनः
यावत् सत्वं रजस्तावद् वर्तते नात्र संशयः
यावत् तमश्च सत्वं च रजस्तावदिहोच्यते
संहत्य कुर्वते यात्रां सहितास्सङ्घचारिणः
सङ्घातवृत्तयो ह्येते वर्तन्ते हेत्वहेतुभिः
उद्रेकव्यतिरिक्तानां तेषामन्योन्यवर्तिनाम्
वर्तते तद्यथाऽन्यूनं व्यतिरिक्तं च सर्वशः
व्यतिरिक्तं तमो यत्र तिर्यग्भावगतं भवेत्
अल्पं तत्र रजो ज्ञेयं सत्वमल्पतरं तथा
उद्रिक्तं तु रजो यत्र मध्यस्रोतोगतं भवेत्
अल्पं तत्र तमो ज्ञेयं सत्वं चाल्पतरं तथा
उद्रिक्तं तु यदा सत्वम् ऊर्ध्वस्रोतोगतं भवेत्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/043/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/043/</guid>
      <description>ब्रह्मा-
अव्यक्तात् पूर्वमुत्पन्नो महानात्मा महामतिः
आदिर्गुणानां सर्वेषां प्रथमस्सर्ग उच्यते
महानात्मा मतिर्विष्णुर् वुभयश्शम्भुश्च वीर्यवान्
बुद्धिः प्रज्ञोपलब्धिश्च संवित् ख्यातिर्धृतिस्स्मृतिः
पर्यायवाचकैश्शब्दैर् महानात्मा विभाव्यते
तज्ज्ञानाद् ब्राह्मणो विद्वान् प्रमोहं नैव गच्छति
सर्वतः पाणिपादं च सर्वतोक्षिशिरोमुखम्
सर्वतश्श्रुतिमल्लोके सर्वमावृत्य तिष्ठति
महान् प्रभामि पुरुषस् सर्वस्य हृदि संश्रितः
अणिमा लघिमा प्राप्तिर् ईशानो ज्योतिरव्ययः
ये तु बुद्धिमतां लोके सन्यासनिरताश्च ये
ध्यानिनो नित्ययोगाश्च सत्यसन्धा जितेन्द्रियाः
ज्ञानवन्तश्च ये केचिद् अलुब्धा जितमन्यवः
प्रसन्नमनसो धीरा निर्ममा निरहङ्कृताः
विमुक्तास्सर्व एवैते महत्त्वमुपयान्ति वै
आत्मनो महतो वेद यः पुण्यां गतिमुत्तमाम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/044/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/044/</guid>
      <description>य उत्पन्नो महान् पूर्वम् अहङ्कारस्स उच्यते
अहमित्येव सम्भूतो द्वितीयस्सर्ग उच्यते
अहङ्कारश्च भूतादिर् वैकारिक इति स्मृतः
तैजसश्चेतना धातुः प्रजासर्गः प्रजापतिः
देवानां प्रभवो देवो मनसश्च त्रिलोककृत्
अहिमित्येव तत् सर्वम् अभिमन्ता स उच्यते
अध्यात्मज्ञानिनां तेषां मुनीनां भावितात्मनाम्
स्वाध्यायव्रतसिद्धानाम् एष लोकस्सनातनः
अहङ्कारेणाहरतो गुणानिमान् भूतादिरेवं सृजते स भूतकृत्
वैकारिकस्सर्वमिदं विचेष्टते स्वतेनसा रञ्जयते जगत् तथा</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/045/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/045/</guid>
      <description>ब्रह्मोवाच
अहङ्कारात् प्रसूतानि महाभूतानि पञ्च वै
पृथिवी वायुराकाशम् आपो ज्योतिश्च पञ्चमम्
तेषु भूतानि मुह्यन्ति महाभूतेषु पञ्चसु
शब्दस्पर्शनरूपेषु रसगन्धक्रियासु च
महाभूतविकारान्ते प्रलये प्रत्युपस्थिते
सर्वप्राणभूतां धीरा महदुत्पद्यते भयम्
यद् यस्माज्जायते भूतं तत्र तत् प्रविलीयते
लीयन्ते प्रतिलोमानि जायन्ते चोत्तरोत्तरम्
ततः प्रलीने सर्वस्मिन् भूते स्थावरजङ्गमे
स्मृतिमन्तस्ततो धीरा न लीयन्ते कथञ्चन
शब्दस्स्पर्शस्तथा रूपं रसो गन्धश्च पञ्चमः
क्रियाः करणयुक्तास्स्युर् अनित्या मोहसञ्ज्ञिताः
लोभप्रजनसंयुक्ता निर्विशेषा ह्यकिञ्चनाः
मांसशोणितसङ्घाता अन्योन्यस्योपजीविनः
बहिरात्मान इत्येते कूराः कृपणवृतत्तयः
प्राणापानावुदानश्च समानो व्यान एव च
अन्तरात्मनि चाप्येते नियताः पञ्च वायवः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/046/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/046/</guid>
      <description>ब्रह्मा-
मनुष्याणां तु राजन्यः क्षत्रियो मध्यमो गुणः
कुञ्जरो वाहनानां च सिंहश्चारण्यवासिनाम्
अविः पशूनां सर्वेषाम् इखुश्च बिलवासिनाम्
गवां गोवृषभश्चैव स्त्रीणां पुरुष एव च
न्यग्रोधो जम्बुवृक्षश्च पिप्पलश्शाल्मलिस्तथा
शिंशपा मेषशृङ्गश्च तथा कीचकवेणवः
एते द्रुमाणामधिका लोकेऽस्मिन् नात्र संशयः
हिमवान् पारियात्रश्च सह्यो विन्ध्यस्त्रिकूटवान्
श्वेतो नीलश्च भासश्च राष्ट्रवांश्चैव पर्वतः
शुभस्कन्धो महेन्द्रश्च माल्यवान् पर्वतस्तथा
एते पर्वतराजानो गणानां मरुतस्तथा
सूर्यो ग्रहाणामधिपो नक्षत्राणां च चन्द्रमाः
यमः पितॄणामधिपस् सरितामथ सागरः
अम्भसां वरुणो राजा सत्त्वानां मित्र उच्यते
अर्कोऽधिपतिरुष्णानां ज्योतिषामिन्दुरुच्यते
अग्निर्भूतपतिर्नित्यं ब्राह्मणानां बृहस्पतिः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/047/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/047/</guid>
      <description>ब्रह्मा
यदादिमध्यपर्यन्तं ग्रहणोपायमेव च
नामलक्षणसंयुक्तं सर्वं वक्ष्यामि तत्त्वतः
अहः पूर्वं ततो रात्रिर्मासाः शुक्लादयः स्मृताः
श्रविष्ठादीनि चर्क्षाणि ऋतवः शिशिरादयः
भूमिरादिस्तु गन्धानां रसानामाप एव च
रूपाणामादिरग्निस्तु स्पर्शादिर्वायुरुच्यते
शब्दस्याऽऽदिस्तथाऽऽकाशमेष भूतगुणोत्तरः॥
अतः परं प्रवक्ष्यामि भूतानामादिमुत्तमम्
आदित्यो ज्योतिषामादिरग्निर्भूतादिरुच्यते
सावित्री सर्वविद्यानां देवतानां प्रजापतिः
ओङ्कारः सर्ववेदानां वचसां प्राण उच्यते।
इत्यस्मिन्निधनं लोके सर्वं सावित्र्यनूच्यते
गायत्री च्छन्दसामादिः पशूनामज उच्यते
गावश्चतुष्पदामादिर्मनुष्याणां द्विजातयः
श्येनश्च पक्षिणामादिर्यज्ञानां हुतमुत्तमम्
प्रसर्पिणां तु सर्वेषां ज्येष्ठः सर्पो द्विजोत्तमाः
कृतमादिर्युगानां च सर्वेषां नात्र संशयः
हिरण्यं सर्वरत्नानामोषधीनां यवास्तथा
सर्वेषां भक्ष्यभोज्यानामन्नं परममुच्यते</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/048/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/048/</guid>
      <description>ब्रह्मा
बुद्ध्याधारं जनस्तम्भमिन्द्रियाणामवर्धनम्
महाभूतारविष्कम्भं निमेषपरिवेषणम्
जराशोकसमाविष्टं व्याधिव्यसनपञ्जरम्
देशकालविचारीदं श्रमव्यायामनिःस्वनम्
अहोरात्रपरिक्षेपं शीतोष्णपरिमण्डलम्
सुखदुःखान्तसमश्लेषं क्षुत्पिपासावकीलकम्
छायातपविलेखं च निमेषोन्मेषविह्वलम्
शोकमोहजराकीर्णं वर्तमानमचेतनम्
मासार्धमासगुणितं विषमं लोकसञ्चरम्
तमोनिचयपङ्कं च रजोवेगप्रवर्तकम्
सत्त्वालङ्कारदीप्तं च गुणसङ्घातमण्डलम्
विरतिग्रहणाभीकं शोकसङ्घातवर्तकम्
क्रियाकारणसंयुक्तं रागविस्तारमायतम्
लोभेप्सापरसङ्घात विविक्तज्ञानसम्भवम्
भयमोहपरीवारं भूतसम्मोहकारकम्
आनन्दप्रीतिचारं च कामक्रोधपरिग्रहम्
महदादिविशेषान्तमव्यक्तं प्रभवाप्ययम्
मनोजवनमश्रान्तं कालचक्रं प्रवर्तते
एतद्द्वन्द्वसमायुक्तं कालचक्रमचेतनम्
विसृजन्सङ्क्षिपंश्चापि बोधयन्स्वापयञ्जगत्
कालचक्रप्रवृत्तिं च निवृत्तिं चैव तत्त्वतः
यस्तु वेद नरो नित्यं न स भूतेषु मुह्यति
विमुक्तः सर्वसङ्क्लेशैः सर्वद्वन्द्वातिगो मुनिः
विमुक्तः सर्वपापेभ्यः प्राप्नोति परमां गतिम्
गृहस्थो ब्रह्मचारी च वानप्रस्थोऽथ भिक्षुकः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/049/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/049/</guid>
      <description>ब्रह्मा-
एवमेतेन मार्गेण पूर्वोक्तेन यथाविधि
अधीतवान् यथाशक्ति तथैव ब्रह्मचर्यवान्
स्वधर्मनिरतो विद्वान् सर्वेन्द्रिययतो मुनिः
गुरोः प्रियहिते युक्तस् सत्यधर्मपरश्शुचिः
गुरुणा समनुज्ञातो भुञ्जीतान्नमकुत्सयन्
हविष्यभैक्ष्यभुग्वाऽपि स्थानासनविहारवान्
द्विकालमग्निं जुहुयाच् छुचिर्भूत्वा समाहितः
धारयेत सदा दण्डं बैल्वं पालाशमेव वा
क्षौमं कार्पासिकं वाऽपि मृगाजिनमथापि वा
सर्वङ्काषायरक्तं स्याद् वासो वाऽपि द्विजस्य ह
मेखला च भवेन्मौञ्जी जटी नित्योदकी तथा
यज्ञोपवीती स्वाध्यायी अलुप्तनियमव्रतः
पूताभिस्सपवित्राभिर् अद्भिर्दैवततर्पणम्
भावेन नियमं कुर्वन् ब्रह्मचारी प्रशस्यते
एवं युक्तो जयेत् स्वर्गम् ऊर्ध्वरेतास्समाहितः
न संसरति जातीषु परमं स्थानमाश्रितः
संस्कृतस्सर्वसंस्कारैस् तथैव ब्रह्मचर्यवान्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/050/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/050/</guid>
      <description>ब्रह्मा-
सन्न्यासं तप इत्याहुर् वृद्धा निश्चितदर्शिनः
ब्राह्मणा ब्रह्मयोनिस्था ज्ञानं ब्रह्म परं विदुः
अतिदूरात्मकं ब्रह्म वेदविद्याव्यपाश्रयम्
निर्द्वन्द्वं निर्गुणं नित्यम् अचिन्त्यं गुह्यमुत्तमम्
ध्यानेन तपसा चैव धीराः पश्यन्ति तत्परम्
निर्णिक्तमनसः पूता व्युत्क्रान्तरजसोऽमलाः
तपसा क्षेममध्वानं गच्छन्तीति मनीषिणः
सन्न्यासनिरता नित्यं ये च ब्रह्मविदो जनाः
तपः प्रदीप इत्याहुर् आचारो धर्मसाधकः
ज्ञानं त्वेव परं विद्मस् सन्न्यासं तप उत्तमम्
यस्तु वेद निराबाधं ज्ञानं तत्त्वविनिश्चयात्
सर्वभूतस्थमात्मानं स सर्वविदिहोच्यते
यो विद्वान् सहवासं च विवासं चैव पश्यति
तथैवैकत्वनानात्वे स दुःखात् प्रतिमुच्यते</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/051/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/051/</guid>
      <description>ब्रह्मा-
केचिद्ब्रह्ममयं वृक्षं केचिद्ब्रह्ममयं वनम्
केचित् परुषमव्यक्तं केचित् परमनामयम्
मन्यन्ते सर्वमप्येतद् अव्यक्तप्रभवाव्ययम्
उच्छ्वासमात्रमपि चेद् योऽन्तकाले समो भवेत्
आत्मानमुपसंयम्य सोऽमृतत्वाय कल्पते
निमेषमात्रमपि च पश्यत्यात्मानमात्मनि
गच्छत्यात्मप्रसादेन विदुषां प्राप्तिमव्ययाम्
प्राणायामैरथ प्राणान् संयम्य स पुनःपुनः
दशद्वादशभिर्वाऽपि चतुर्विंशात् परं तु तत्
एवं पूर्वं प्रसन्नात्मा लभते यद्यदिच्छति
अव्यक्तात् सत्वमुद्रिक्तम् अमृतत्वाय कल्पते
सत्वात् परतरं नान्यत् प्रशंसन्तीह तद्विदः
अनुमानाद्विजानीमः पुरुषं सत्वमाश्रितम्
न शक्यमन्यथा गन्तुं पुरुषं द्विजसत्तमाः
क्षमा धृतिरहिंसा च सन्तोषस्सत्यमार्जवम्
ज्ञानं त्यागोऽथ सन्न्यासस् सात्विकं व्रतमिष्यते
एतेनैवानुमानेन मन्यन्तेऽथ मनीषिणः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/052/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/052/</guid>
      <description>ऋषयः-
किं वा स्विदिह धर्माणाम् अनुष्ठेयतमं स्मृतम्
व्याहतामिव पश्यामो धर्मस्य विविधां गतिम्
ऊर्ध्वं देहाद्वदन्त्येके नैतदस्तीति चापरे
केचित् संशयितं सर्वं निस्संशयमथापरे
अनित्यं नित्यमित्येके नास्ति नास्तीति चापरे
द्विधेत्येके त्रिधेत्येके व्यामिश्रमिति चापरे
एकमेके पृथक् चान्ये बहुत्वमपि चापरे
मन्यन्ते ब्राह्मणा एव ब्रह्मज्ञास्तत्त्वदर्शिनः
जटाजिनधराश्चान्ये मुण्डाः केचिदसंवृताः
अस्नानं केचिदिच्छन्ति स्नानमित्यपि चापरे
अशनं केचिदिच्छन्ति केचिच्चानशने रताः
कर्म केचित् प्रशंसन्ति प्रशान्तिम्मपि चापरे
देशकालावुभौ केचिन्नैतदस्तीति चापरे
केचिन्मोक्षं प्रशंसन्ति केचिद्भोगान् पृथग्विधान्
धनानि केचिदिच्छन्ति निर्धनत्वं तथाऽपरे
उपास्य साधनं त्वेके नैतदस्तीति चापरे</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/053/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/053/</guid>
      <description>ब्रह्मा-
हन्त वस्सम्प्रवक्ष्यामि यन्मां पृच्छथ सत्तमाः
समस्तमिह तत्त्वेन श्रुत्वा चैवावधार्यताम्
अहिंसा सर्वभूतानाम् एतत् कृत्यतमं मतम्
एतत् पदमनुद्विग्नं वरिष्ठं धर्मलक्षणम्
ज्ञानं निश्श्रेयसं प्राहुर् वृद्धा निश्चयदर्शिनः
तस्माज्ज्ञानेन शुद्धेन मुच्यते सर्वपातकैः
हिंसापराश्च लोके ये ये च नास्तिकवृत्तयः
लोभमोहसमायुक्तास् ते वै निरयगामिनः
आशीर्युक्तानि कर्माणि कुर्वते ये त्वतन्द्रिताः
तेऽस्मिँल्लोके प्रमोदन्ते जायमानाः पुनः पुनः
कुर्वते ये तु कर्माणि श्रद्धधाना विपश्चितः
अनाशीर्योगसंयुक्तास् ते धीरास्साधुदर्शिनः
अतः परं प्रवक्ष्यामि सत्वक्षेत्रज्ञयोर्यथा
संयोगो विप्रयोगश्च तन्निबोधत सत्तमाः
विषयो विषयित्वं च सम्बन्धोऽयमिहोच्यते
विषयी पुरुषो नित्यं सत्वं च विषयस्स्मृतः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/054/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/054/</guid>
      <description>ब्रह्मा-
भूतानामथ पञ्चानां सर्वेषामीश्वरं मनः
नियमे च विसर्गे च भूतानां मन एव च
अधिष्ठातृ मनो नित्यं भूतानां महतां तथा
बुद्धिमैश्वर्यमाचष्टे क्षेत्रज्ञस्सर्वमुच्यते
इन्द्रियाणि मनो युङ्क्ते सदश्वानिव सारथिः
इन्द्रियाणि मनो बुद्धिः क्षेत्रज्ञे युज्यते सदा
भूतबुद्धिसमायुक्तं बुद्धिसंयमनं रथम्
समारुह्य स भूतात्मा समन्तात्परिधावति
इन्द्रियग्रामसंयुक्तो मनःसारथिरेव च
बुद्धिसंयमनो नित्यं महान् ब्रह्ममयो रथः
एवं यो वेत्ति विद्वान् वै सदा ब्रह्ममयं रथम्
स धीरस्सर्वलोकेषु न मोहमधिगच्छति
अव्यक्तादिविशेषान्तं चरस्थावरसङ्कुलम्
चन्द्रसूर्यप्रभालोकं ग्रहनक्षत्रमण्डितम्
नदीपर्वतजालैश्च सर्वतः परिभूषितम्
विविधाभिस्तथाऽद्भिश्च सततं समलङ्कृतम्
अजितं सर्वभूतानां सर्वप्राणभृतां गतिः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/055/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/055/</guid>
      <description>वैशम्पायनः-
ततो ह्यचोदयत् कृष्णो युज्यतामिति दारुकम्
मुहूर्तादिव चाचष्ट युक्तमित्येव दारुकः
तथैव चानुयात्राणि चोदयामास पाण्डवः
अर्जुनः-
सन्नह्यध्वं प्रयास्यामो नगरं गजसाह्वयम्
वैशम्पानः-
इत्युक्तास्सैनिकास्ते तु सज्जीभूता विशाम्पते
आचख्युस्सज्जमित्येवं पार्थायामिततेजसे
ततस्तौ रथमास्थाय प्रयातौ कृष्णपाण्डवौ
तौ कुर्वाणौ कथाश्चित्राः प्रीयमाणौ विशाम्पते
रथस्थं तु महातेजा वासुदेवं धनञ्जयः
पुनरेवाब्रवीद्वाक्यम् इदं भरतसत्तम
अर्जुनः-
त्वत्प्रसादाज्जयं प्राप्तो राज्ञा वृष्णिकुलोद्वह
निहताश्शत्रवश्चापि प्राप्तं राज्यमकण्टकम्
नाथवन्तश्च भवता पाण्डवा मधुसूदन
भवन्तं प्लवमासाद्य तीर्णास्स्म कुरुसागरम्
भक्तांस्त्वमाश्रितानस्मान् पालयामुत्र चेह च
विश्वकर्मन् नमस्तेऽस्तु विश्वात्मन् विश्वसम्भव
यथाऽहं त्वां विजानामि तथा हि भगवान् मम</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/056/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/056/</guid>
      <description>वैशम्पायनः-
तथा प्रयान्तं वार्ष्णेयं द्वारकां भरतर्षभाः
परिष्वज्य न्यवर्तन्त सानुयात्राः परन्तपाः
पुनःपुनश्च वार्ष्णेयं पर्यष्वजत फल्गुनः
आचक्षुर्विषयाच्चैनं ददर्श स पुनःपुनः
कृच्छ्रेणैव च तां पार्थो गोविन्दे विनिवेशिताम्
सञ्जहार ततो दृष्टिं कृष्णश्चाप्यपराजितः
तत्र प्रयाणे यान्यासन् निमित्तानि महात्मनः
बहून्यद्भुतरूपाणि तानि मे गदतश्शृणु
वायुर्वेगेन महता रथस्य पुरतो ववौ
कुर्वन् निश्शर्करं मार्गं विरजस्कमकण्टकम्
ववर्ष वासवश्चैव तोयं शुचि सुगन्धि च
दिव्यानि चैव पुष्पाणि पुरतश्शार्ङ्गधन्वनः
सम्प्रयातो महाबाहुस् समेषु मरुधन्वसु
आगच्छन्तमपश्यद्वै उदङ्कं नाम नामतः
महर्षिं सिद्धतपसं त्रिषु लोकेषु विश्रुतम्
स तं सम्पूज्य तेजस्वी मुनिं कमललोचनः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/057/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/057/</guid>
      <description>उदङ्कः-
ब्रूहि केशव तत्त्वेन त्वं मेऽध्यात्ममनिन्दितम्
श्रुत्वा श्रेयो विधास्यामि न शापं ते जनार्दन
श्रीभगवान्-
तमो रजश्च सत्वं च विद्धि भावान् मदाश्रयान्
स्थितिसृष्टिलयाध्यक्षो विष्णुब्रह्मेशसञ्ज्ञितः
कदाचित् तमसा रुद्रो विष्णुस्सत्त्वगुणे स्थितः
रजस्यपि तथा ब्रह्मा स्वगुणान्यगुणावुभौ
प्रणवात्मा च शब्दादि त्रिगुणात्मा चराचरम्
तथा रुद्रान् वसून् वाऽपि विद्धि मत्प्रभवान् द्विज
मयि सर्वाणि भूतानि सर्वभूतेषु चाप्यहम्
स्थित इत्यभिजानीहि मा ते भूदत्र संशयः
तथा दैत्यगणान् सर्वान् यक्षगन्धर्वराक्षसान्
विबुधाप्सरसश्चैव विद्धि मत्प्रभवान् द्विज
सदसच्चैव यत् प्राहुर् अव्यक्तं व्यक्तमेव च
अक्षरं च क्षरं चैव सर्वमेतन्मदाश्रयम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/058/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/058/</guid>
      <description>उदङ्कः-
अभिजानामि जगतः कर्तारं त्वां जनार्दन
नूनं भवत्प्रसादोऽयम् इति मे नास्ति संशयः
चित्तं च सुप्रसन्नं मे त्वद्भावगतमच्युत
विनिवृत्तश्च मे शाप इति विद्धि यदूत्तम
यदि त्वनुग्रहं कञ्चित् त्वत्तोऽर्हाऽहं जनार्दन
द्रष्टुमिच्छामि ते रूपं वैष्णवं मां निदर्शय
वैशम्पायनः-
ततस्स तस्मै प्रीतात्मा दर्शयामास तद्वपुः
शाश्वतं वैष्णवं धीमान् यद्ददर्श धनञ्जयः
स ददर्श महात्मानं विश्वरूपं महाभुजम्
विस्मयं च ययौ विप्रस् तं दृष्ट्वा रूपमैश्वरम्
उदङ्कः-
नमो नमस्ते सर्वात्मन् नारायण परात् पर
परमात्मन् पद्मनाभ पुण्डरीकाक्ष माधव
हिरण्यगर्भरूपाय संसारोत्तारणाय च</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/059/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/059/</guid>
      <description>जनमेजयः-
उदङ्कः केन तपसा संयुक्तस्स वै महातपाः
यश्शापं दातुकामोऽभूद् विष्णवे प्रभविष्ववे
वैशम्पायनः-
उदङ्को महता युक्तस् तपसा जनमेजय
गुरभक्तस्स तेजस्वी नान्यत् किञ्चिदपूजयत्
सर्वेषामृषिपुत्राणाम् एष चासीन्मनोरथः
औदङ्कीं गुरुवृत्तिं वै प्राप्नुयामेति भारत
गौतमस्य तु शिष्याणां बहूनां जनमेजय
उदङ्केऽभ्यधिका प्रीतिस् स्नेहश्चैवाभवत् तदा
स तस्य दमशौचाभ्यां विक्रान्तेन च कर्मणा
सम्यक् चैवोपचारेण गौतमः प्रीतिमानभूत्
अथ शिष्यसहस्राणि समनुज्ञाय गौतमः
उदङ्कं परया प्रीत्या नाभ्यनुज्ञातुमैच्छत
तं क्रमेण जरा तात प्ररिरेभे महामुनिम्
न चान्वबुध्यत तदा स मुनिर्गुरुवत्सलः
ततः कदाचिद्राजेन्द्र काष्ठान्यानयितुं ययौ</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/060/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/060/</guid>
      <description>वैशम्पायनः-
स तं दृष्ट्वा तथाभूतं राजानं घोरदर्शनम्
दीर्घश्मश्रुधरं नॄणां शोणितेन समुक्षितम्
चकार न व्यथां विप्रो राजा त्वेनमथाब्रवीत्
प्रत्युत्थाय महातेजा भयकर्ता यमोपमः
सौदासः-
दिष्ट्या त्वमसि कल्याण षष्ठे काले ममान्तिकम्
भक्ष्यं मृगयमाणस्य सम्प्राप्तो द्विजसत्तम
न च शक्यस्त्वमुत्स्रष्टुं क्षुधितस्य ममाद्य वै
उदङ्कः-
राजन् गुर्वर्थिनं विद्धि चरन्तं मामिहागतम्
न च गुर्वर्थमुद्युक्तं हिंस्यमाहुर्मनीषिणः
सौदासः-
षष्ठे काले ममाहारो विहितो द्विजसत्तम
न शक्यस्त्वं समुत्स्रष्टुं क्षुधितेन मयाऽद्य वै
उदङ्कः-
एवमस्तु महाराज समयः क्रियतां तु वै
गुर्वर्थमभिनिर्वर्त्य पुनरेष्यामि ते वशम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/061/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/061/</guid>
      <description>वैशम्पायनः
स मित्रसहमासाद्य त्वभिज्ञानमयाचत
तस्मै ददावभिज्ञानं स चेक्ष्वाकुवरस्तदा
सौदासः
न चैवैषा गतिः क्षेम्या न चान्या विद्यते गतिः
एतन्मतं ममाज्ञाय प्रयच्छ मणिकुण्डले
वैशम्पायनः
इत्युक्तस्तामुदङ्कस्तु भर्तुर्वाक्यमथाब्रवीत्
श्रुत्वा तु सा ततः प्रादात् तस्मै ते मणिकुण्डले॥
अवाप्य कुण्डले ते तु राजानं पुनरब्रवीत्
उदङ्कः
किमेतद्गुह्यवचनं श्रोतुमिच्छामि ते वचः
सौदासः
प्रजातिसर्गाद्विप्रान्वै क्षत्रियाः पूजयन्ति ह
विप्रेभ्यश्चापि बहवो दोषाः प्रादुर्भवन्ति नः
सोऽहं द्विजेभ्यः प्रणतो विप्राद्दोषमवाप्तवान्
गतिमन्यां न पश्यामि मदयन्तीसहायवान्
न चान्यामपि पश्यामि गतिं गतिमतां वर
स्वर्गद्वारस्य गमने स्थाने चेह द्विजोत्तम</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/062/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/062/</guid>
      <description>जनमेजयः-
उदङ्काय वरं दत्त्वा गोविन्दो द्विजसत्तम
अत ऊर्ध्वं महाबाहुः किं चकार महायशाः
वैशम्पायनः-
दत्वा वरमुदङ्काय प्रायात् सात्यकिना सह
द्वारकामेव गोविन्दश् शीघ्रवेगैर्हयोत्तमैः
स सरांसि नदीश्चैव वनानि विविधानि च
अतिक्रम्याससादाथ रम्यां द्वारवतीं पुरीम्
वर्तमाने महाराज महे रैवतकस्य च
उपायात् पुण्डरीकाक्षो युयुधानानुगस्तथा
अलङ्कृतस्तु स गिरिर् नानारूपैर्विचित्रितैः
बभौ रुक्ममयैः कोशैस् सर्वत्र पुरुषर्षभ
काञ्चनस्रग्भिरग्र्याभिस् सुमनोभिस्तथैव च
वासोभिश्च महाशैलः कल्पवृक्षैश्च सर्वशः
दीपवृक्षैश्च सौवर्णैर् अभीक्ष्णमभिशोभितः
गुहानिर्झरभोगेषु दीपभूतो बभूव ह
पताकाभिश्च चित्राभिः सङ्घट्टाभिस्समन्ततः
पुम्भिस्स्त्रीभिश्च सम्पूर्णः प्रगीत इव चाभवत्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/063/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/063/</guid>
      <description>वसुदेवः
श्रुतवानस्मि वार्ष्णेय सङ्ग्रामं परमाद्भुतम्
नराणां वदतां पुत्र कथोद्धातेषु नित्यशः
त्वं तु प्रत्यक्षदर्शी च कार्यज्ञश्च महाभुज
तस्मात्प्रब्रूहि सङ्ग्रामं याथातथ्येन मेऽनघ
यथा तदभवद्युद्धं पाण्डवानां महात्मनाम्
भीष्मकर्णकृपद्रोणशल्यादिभिरनुत्तमम्
अन्येषां क्षत्रियाणां च कृतास्त्राणामनेकशः
नानावेषाकृतिमतां नानादेशनिवासिनाम्
वैशम्पायनः
इत्युक्तः पुण्डरीकाक्षः पित्रा मातुस्तदाऽन्तिके
शशंस कुरुवीराणां सङ्ग्रामे निधनं यथा
श्रीभगवान्
अत्यद्भुतानि कर्माणि क्षत्रियाणां महात्मनाम्
बहुलत्वान्न सङ्ख्यातुं शक्यान्यब्दगणैरपि
प्राधान्यतस्तु गदतः समासेनैव मे शृणु
कर्माणि कुरुवीराणां यथावदमरद्युते
भीष्मः सेनापतिरभूदेकादशचमूपतिः
कौरव्यः कौरवेन्द्राणां देवानामिव पावकिः
शिखण्डी पाण्डुपुत्राणां नेता सप्तचमूपतिः
बभूव रक्षितो धीमाञ्श्रीमता सव्यसाचिना</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/064/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/064/</guid>
      <description>वैशम्पायनः-
कथयन्नेव तु तदा वासुदेवः प्रतापवान्
महाभारतयुद्धं तत् कथान्ते पितुरग्रतः
अभिमन्योर्वधं वीरस् सोऽत्यक्रामत भारत
अप्रियं वसुदेवस्य मा भूदिति महामनाः
मा दौहित्रवधं श्रुत्वा वसुदेवो महात्ययम्
दुःखशोकाभिसन्तप्तो भवेदिति महाद्युतिः
सुभद्रा तु तमुत्क्रान्तम् आत्मजस्य वधं रणे
आचक्ष्व कृष्ण सौभद्रवधमित्यपतद्भुवि
तामपश्यन्निपतितां वसुदेवः क्षितौ तदा
तथैव च पपातोर्व्यां सोऽपि दुःखेन मूर्छितः
ततस्स दौहित्रवधाद् दुःखशोकसमन्वितः
वसुदेवो महाराज कृष्णं वाक्यमथाब्रवीत्
वसुदेवः-
ननु त्वं पुण्डरीकाक्ष सत्यवाग् भुवि विश्रुतः
यद्दौहित्रवधं मेऽद्य न ख्यापयसि शत्रुहन्
त्वद्भागिनेयनिधनं तत्त्वेनाचक्ष्व मे प्रभो
सदृशाक्षस्तव कथं शत्रुभिर्निहतो रणे</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/065/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/065/</guid>
      <description>वैशम्पायनः
एतच्छ्रुत्वा तु पुत्रस्य वचः शूरात्मजस्तदा
विहाय शोकं धर्मात्मा ददौ श्राद्धमनुत्तमम्
तथैव वासुदेवश्च स्वस्त्रीयस्य महात्मनः।
दयितस्य पितुर्नित्यमकरोदौर्ध्वदेहिकम्
षष्टिं शतसहस्राणि ब्राह्मणानां महाभुज।
विधिवद्भोजयामास भोज्यं सर्वगुणान्वितम्
आच्छाद्य च महाबाहुर्धनतृष्णामपानुदत्
ब्राह्मणानां तदा कृष्णस्तदभूद्रोमहर्षणम्
सुवर्णं चैव गाश्चैव शयनाच्छादनं तथा
दीयमानं तदा विप्राः प्रभूतमिति चाब्रुवन्
वासुदेवोऽथ दाशार्हो बलदेवः ससात्यकिः
अभिमन्योस्तदा श्राद्धमकुर्वन्सत्यविक्रमाः
अतीव दुःखसन्तप्ता न शमं चोपलेभिरे
तथैव पाण्डवा धीरा नगरे नागसह्वये
नोपागच्छंस्तथा शान्तिमभिमन्युविनाकृताः
सुबहूनि च राजेन्द्र दिवसानि विराटजा
नाभुङ्क्त पतिशोकार्ता तदभूत्करुणं महत्
ध्रियमाणे तु तस्मिंस्तु गर्भे कुक्षिस्थ एव च</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/066/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/066/</guid>
      <description>जनमेजयः
श्रुत्वैतद्वचनं ब्रह्मन्व्यासेनोक्तं महात्मना
अश्वमेधं प्रति तदा किं चकार युधि़ष्ठिरः
रत्नं च यन्मरुत्तेन निहितं पृथिवीतले
तदवाप्तं कथं चेतत् तन्मे ब्रूहि द्विजोत्तम
वैशम्पायनः
श्रुत्वा द्वैपायनवचो धर्मराजो युधिष्ठिरः
भ्रातॄन्सर्वान्समाभाष्य काले वचनमब्रवीत्
अर्जुनं भीमसेनं च माद्रीपुत्रौ यमावपि
युधिष्ठिरः
श्रुतं वो वचनं वीराः सौहृदाद्यन्महात्मना
कुरूणां हितकामेन प्रोक्तं कृष्णेन धीमता
तपोवृद्धेन महता सुहृदां भूतिमिच्छता
गुरुणा धर्मशीलेन व्यासेनाद्भुतकर्मणा
पितामहेन भीष्मेण गोविन्देन च धीमता।
संस्मृत्य तदहं सम्यक्कर्तुमिच्छामि पाण्डवाः॥
आयत्यां च तदात्वे च सर्वेषां तद्धि नो हितम्
अनुबन्धे च कल्याणं यद्वचो ब्रह्मवादिनः॥</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/067/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/067/</guid>
      <description>वैशम्पायनः-
ततस्ते प्रययुर्हृष्टास् सबलास्सहवाहनाः
रथघोषेण महता पूरयन्तो वसुन्धराम्
संस्तूयमानास्स्तुतिभिस् सूतमागधवन्दिभिः
स्वेन सैन्येन सहिता यथाऽऽदित्यास्स्वरश्मिभिः
पाण्डुरेणातपत्रेण ध्रियमाणेन मूर्धनि
बभौ युधिष्टिरस्तत्र पौर्णमास्यामिवोडुराट्
जयाशिषः प्रहृष्टास्ते नराणां पथि पार्थिवाः
प्रत्यगृह्णान् यथान्यायं यथावद्भरतर्षभ
तथैव सैनिका राजन् राजानमनुयान्ति ये
तेषां हलहलाशब्दो दिगन्तं व्याप्य तिष्ठत
स सरांसि सरितश्चैव वनान्युपवनानि च
अत्यक्रामन्महाराजो गिरिं चाप्यन्वपद्यत
तस्मिन् देशे च राजेन्द्र यत्र तद्द्रव्यमुत्तमम्
चक्रे निवेशनं राजा पाण्डवस्सहसैनिकैः
शिवे देशे समे चैव तदा भरतसत्तम
अग्रतो ब्राह्मणान् कृत्वा तपोविद्यादमान्वितान्
पुरोहितं च कौरव्य वेदवेदाङ्गपारगम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/068/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/068/</guid>
      <description>ब्राह्मणाः-
क्रियतामुपहारोऽद्य त्र्यम्बकस्य महात्मनः
कृत्वोपहारं नृपते ततस्स्वार्थं यतामहे
वैशम्पायनः-
तेषां तु वचनं श्रुत्वा ब्राह्मणानां युधिष्ठिरः
गिरीशस्य यथान्यायम् उपहारमुपाहरत्
आज्येन तर्पयित्वाऽग्निं विधिवत् संस्कृतेन ह
मन्त्रसिद्धं चरुं कृत्वा पुरोधाः प्रययौ तदा
स गृहीत्वा सुमनसो मन्त्रपूता जनाधिप
मोदकैः पायसेनाथ मांसैश्चोपाहरद्बलिम्
सुमनोभिश्च चित्राभिर् लाजैरुच्चावचैरपि
सर्वं स्विष्टकृतं हुत्वा विधिवद्वेदपारगः
किङ्कराणां ततः पश्चाच् चकार बलिमुत्तमम्
यक्षेन्द्राय कुबेराय माणिभद्राय चैव ह
तथाऽन्येषां च यक्षेभ्यो भूताधिपतयश्च ये
कृसरेण समांसेन निवापैस्तिलसंयुतैः
पितॄणामञ्जलिं कृत्वा पुरोधास्समुपाहरत्
ब्राह्मणेभ्यस्सहस्राणि गवां दत्त्वा तु भूमिपः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/069/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/069/</guid>
      <description>वैशम्पायनः-
एतस्मिन्नेव काले तु वासुदेवः प्रतापवान्
उपायाद्वृष्णिभिस्सार्धं पुरं वारणसाह्वयम्
समयं वाजिमेधस्य विदित्वा पुरुषर्षभः
यथोक्तो धर्मपुत्रेण प्रव्रजन् स्वपुरीं प्रति
रौक्मिणेयेन सहितो युयुधानेन चैव हि
चारुदेष्णेन साम्बेन गदेन कृतवर्मणा
सारणेन च वीरेण निशठेनोन्मुखेन च
बलदेवं पुरस्कृत्य सुभद्रासहितस्तदा
द्रौपदीमुत्तरां चापि पृथां चाप्यवलोककः
समाश्वासयितुं चापि क्षत्रियान् निहतेश्वरान्
तानागतान् समीक्ष्यैव धृतराष्ट्रो महीपतिः
प्रत्यगृह्णाद्यथान्यायं विदुरश्च महामनाः
तत्रैव न्यवसत् कृष्णस् सत्कृतः पुरुषर्षभः
विदुरेण महातेजास् तथैव च युयुत्सुना
वसत्सु वृष्णिवीरेषु तत्राथ जनमेजय
जज्ञे तव पिता राजा परिक्षित् परवीरहा</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/070/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/070/</guid>
      <description>वैशम्पायनः-
उत्थितायां पृथायां तु सुभद्रा भ्रातरं तदा
दृष्ट्वा चुक्रोश दुःखार्ता वचनं चेदमब्रवीत्
सुभद्रा-
पुण्डरीकाक्ष पश्य त्वं पौत्रं पार्थस्य धीमतः
परिक्षीणेषु कुरुषु परिक्षीणं गतायुषम्
इषीका द्रोणपुत्रेण भीमसेनार्थमुद्यता
सोत्तरायां निपतिता विजये मयि चैव ह
सेयं ज्वलन्ती हृदये मम तिष्ठति केशव
यन्न पश्यामि दुर्धर्षम् अहं पुत्रसुतुं विभो
किं नु वक्ष्यति धर्मात्मा धर्मपुत्रो युधिष्ठिरः
भीमसेनार्जुनौ चोभौ माद्रवत्यास्सुतौ च तौ
श्रुत्वाऽभिमन्योस्तनयं जातं च मृतमेव च
मुषिता इव वार्ष्णेय द्रोणपुत्रेण पाण्डवाः
अभिमन्युः प्रियः कृष्ण पितॄणां नात्र संशयः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/071/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/071/</guid>
      <description>वैशम्पायनः-
एवमुक्तस्तु राजेन्द्र केशिहा दुःखमूर्च्छितः
तथेति व्याजहारोच्चैर् ह्लादयन्निव तं जनम्
वाक्येनैतेन सहसा तं जनं पुरुषर्षभः
ह्लादयामास स विभुर् घर्मार्थं सलिलैरिव
ततस्स प्राविशत् तूर्णं जन्मवेश्म पितुस्तव
अर्चितं पुरुषव्याघ्र सितैर्माल्यैर्यथाविधि
अपां कुम्भैस्सुपूर्णैश्च विन्यस्तैस्सर्वतोदिशम्
घृतेन तिन्दुकालाजैस् सर्षपैश्च महाभुजः
शस्त्रैश्च विमलैर्न्यस्तैः पावकैश्च समन्ततः
वृद्धाभिश्चानुरूपाभिः परिवारार्थमाप्युतः
दक्षैश्च परितो वीर भिषग्भिः कुशलैस्तथा
ददर्श च स तेजस्वी रक्षोघ्नान्यपि सर्वशः
द्रव्याणि स्थापितानि स्म विधिवत् कुशलैस्तथा
जनैर्युक्तं च तद्दृष्ट्वा जन्मवेश्म पितुस्तव
हृष्टोऽभवद्धृषीकेशस् साधु साध्विति सोऽब्रवीत्
तथा ब्रुवति गोविन्दे प्रहृष्टवदने तदा</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/072/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/072/</guid>
      <description>वैशम्पायनः-
एवं विलप्य करुणं सोन्मादेव तपस्विनी
उत्तरा न्यपतद्भूमौ कृपणा पुत्रगर्द्धिनी
तां तु दृष्ट्वा निपतितां हतबन्धुपरिच्छदाम्
चुक्रोश कुन्ती दुःखार्ता सर्वाश्च भरतस्त्रियः
मुहूर्तमिव तद्राजन् पाण्डवानां निवेशनम्
अप्रेक्षणीयमभवद् आर्तस्वरविनादितम्
सा मुहूर्तं च राजेन्द्र पुत्रशोकाभिपीडिता
कश्मलाभिहता वीर वैराटी त्वभवत् तदा
प्रतिलभ्य तु सा सञ्ज्ञाम् उत्तरा भरतर्षभ
अङ्कमारोप्य तं पुत्रम् इदं वचनमब्रवीत्
उत्तरा-
धर्मज्ञस्य सुतस्संस्त्वं न धर्ममवबुध्यसे
यस्त्वं वृष्णिप्रवीरस्य कुरुषे नाभिवादनम्
पुत्र गत्वा मम वचो ब्रूयास्त्वं पितरं तव
दुर्मरं प्राणिनां वीर कालेऽप्राप्ते कथञ्चन
याऽहं त्वया विहीनाऽद्य हीना पुत्रेण चैव ह</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/073/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/073/</guid>
      <description>वैशम्पायनः-
ब्रह्मास्त्रं तु यदा कृष्णेन प्रतिसंहृतम्
तदा तद्वेश्म ते पित्रा सर्वतोऽपि विदीपितम्
ततो रक्षांसि सर्वाणि नेशुस्त्यक्त्वा गृहं तु तत्
अन्तरिक्षे च वागासीत् साधु केशव साध्विति
तदस्त्रं ज्वलितं चापि पितामहमगात् तदा
ततः प्राणान् पुनर्लेभे पिता तव जनेश्वर
व्यचेष्टत च बालोऽसौ यथोक्तं शौरिणा तदा
बभूवुर्मुदिता राजंस् ततस्ता भरतस्त्रियः
ब्राह्मणा वाचयामासुर् गोविन्दस्य च शासनात्
ततस्ता मुदितास्सर्वाः प्रशशंसुर्जनार्दनम्
स्त्रियो भरतसिंहानां नावं दृष्ट्वेव पारगाः
कुन्ती द्रुपदपुत्री च सुभद्रा चोत्तरा तथा
स्त्रियश्चान्या नृसिंहानां बभूवुर्हृष्टमानसाः
तत्र मल्ला नटा झल्ला रञ्जिकास्सौख्यशायिकाः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/074/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/074/</guid>
      <description>वैशम्पायनः-
तान् समीपगताञ् श्रुत्वा पाण्डवाञ् छत्रुकर्शनः
वासुदेवस्सहामात्यः प्रत्युद्यातो दिदृक्षया
ते समेत्य यथान्यायं पाण्डवा वृष्णिभिस्सह
विविशुस्सहिता राजन् पुरं वारणसाह्वयम्
महतस्तस्य सैन्यस्य रथनेमिस्वनेन च
द्यावापृथिव्यौ खं चैव शब्देनासीत् समावृतम्
ते कोशानग्रतः कृत्वा विविशुस्स्वपुरं तदा
पाण्डवाः प्रीतमनसस् सामात्यास्ससुहृद्गणाः
ते समेत्य यथान्यायं धृतराष्ट्रं जनेश्वरम्
कीर्तयन्तस्स्वनामानि तस्य पादौ ववन्दिरे
धृतराष्ट्रस्यानुमते गान्धारीं सुबलात्मजाम्
कुन्तीं च राजशार्दूल तदा भरतसत्तमाः
विदुरं पूजयित्वा च वैश्यापुत्रं समेत्य च
पूज्यमानास्तु ते वीरा व्यराजन्त विशाम्पते
ततस्तत् परमाश्चर्यं विचित्रं महदद्भुतम्
शुश्रुवुस्ते महावीराः पितुस्ते जन्म भारत</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/075/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/075/</guid>
      <description>वैशम्पायनः-
एवमुक्तस्तु कृष्णेन धर्मराजो युधिष्ठिरः
व्यासमामन्त्र्य मेधावी ततो वचनमब्रवीत्
युधिष्ठिरः-
यदा कालं भवान् वेत्ति हयमेधस्य तत्त्वतः
दीक्षयस्व तदाऽऽत्मानं त्वदायत्तो हि मे क्रतुः
व्यासः-
अयं पैलोऽथ कौन्तेय याज्ञवल्क्यस्तथैव च
विधानं यद्यथाकालं तत् कर्तारो न संशयः
चैत्र्यां हि पौर्णमास्यां वै तव दीक्षा भविष्यति
सम्भारास्सम्भ्रियन्तां ते यज्ञार्थं पुरुषर्षभ
अश्वविद्याविदश्चैव सूता विप्राश्च तद्विदः
मेध्यमश्वं परीक्षन्तां तव यज्ञार्थसिद्धये
तमुत्सृज यथाशास्त्रं पृथिवीं सागराम्बराम्
स पर्येतु यशो दीप्तं तव पार्थिव वर्धयन्
वैशम्पायनः-
इत्युक्तस्स तथेत्युक्त्वा पाण्डवः पृथिवीपतिः
चकार सर्वं राजेन्द्रो यथोक्तं ब्रह्मवादिना</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/076/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/076/</guid>
      <description>वैशम्पायनः-
दीक्षाकाले तु सम्प्राप्ते ततस्ते सुमहर्त्विजः
विधिवद्दीक्षयामासुर् अश्वमेधाय पार्थिवम्
कृत्वा स पशुमेधांस्तु दीक्षितः पाण्डुनन्दनः
धर्मराजो महातेजास् सहर्त्विग्भिर्व्यरोचत
हयश्च हयमेधार्थं स्वयं स ब्रह्मवादिना
उत्सृष्टश्शास्त्रविधिना व्यासेनामिततेजसा
स राजा धर्मतो राजन् दीक्षितो विबभौ तदा
हेममाली रुक्मकण्ठः प्रदीप्त इव पावकः
कृष्णाजिनी दण्डपाणिः क्षौमवासास्स धर्मजः
विबभौ द्युतिमान् भूयः प्रजापतिरिवाध्वरे
तथैवास्यर्त्विजस्सर्वे तुल्यवेषा विशाम्पते
बभूवुरर्जुनश्चैव प्रदीप्त इव पावकः
श्वेताश्वः कपिकेतुश्च ससाराश्वं धनञ्जयः
विधिवत् पृथिवीपाल धर्मराजस्य शासनात्
विक्षिपन् गाण्डिवं राजन् बद्धगोधाङ्गुलित्रवान्
तमश्वं पृथिवीपाल मुदा युक्तस्ससार ह
आकुमारं तदा राजन्नागमत् तत् पुरं विभो</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/077/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/077/</guid>
      <description>वैशम्पायनः-
त्रिगर्तैरभवद्युद्धं कृतवैरैः किरीटिनः
महारथसमाज्ञातैर् हतानां पुत्रनप्तृभिः
ते समाज्ञाय सम्प्राप्तं यज्ञियं तुरगोत्तमम्
विषयान्ते ततो वीरा दंशिताः पर्यवारयन्
रथिनो बद्धतूणीरास् सदश्वैस्समलङ्कृतैः
परिवार्य हयं राजन् ग्रहीतुमुप्रचक्रमुः
ततः किरीटी सञ्चिन्त्य तेषां राज्ञां चिकीर्षितम्
वारयामास तान् वीरान् सान्त्वपूर्वमरिन्दमः
तमनादृत्य ते सर्वे शरैरभ्यहनंस्तदा
तमोरजोभ्यां सञ्छन्नांस् तान् किरीटी न्यवारयत्
अब्रवीच्च ततो जिष्णुः प्रहसन्निव भारत
अर्जुनः-
निवर्तध्वमधर्मज्ञाः श्रेयो जीवितमेव च
वैशम्पायनः-
स्वयं वीरः प्रयास्यन् वै धर्मराजेन वारितः
&amp;lsquo;अबान्धवा न ते पार्थ हन्तव्याः क्षत्रिया&amp;rsquo; इति
स तदा तद्वचश्श्रुत्वा धर्मराजस्य धीमतः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/078/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/078/</guid>
      <description>वैशम्पायनः-
प्राग्ज्योतिषमथाभ्येत्य व्यचरत् स हयोत्तमः
भगदत्तात्मजस्तत्र निर्ययौ रणकर्कशः
सहयं पाण्डुपुत्रं तु विषयान्तमुपागतम्
युयुधे भरतश्रेष्ठ यज्ञदत्तो महीपतिः
सोऽभिनिर्याय नगराद् भगदत्तसुतो नृपः
अश्वमायान्तमुन्मथ्य नगराभिमुखो ययौ
तमालक्ष्य महाबाहुः कुरूणामृषभस्तदा
गाण्डीवं विक्षिपंस्तूर्णं सहसा समुपाद्रवत्
ततो गाण्डीवनिर्मुक्तैर् इषुभिर्मोहितो नृपः
हयमुत्सृज्य तं वीरस् ततः पार्थमुपाद्रवत्
पुनः प्रविश्य नगरं दंशितस्तु नृपोत्तमः
आरुह्य नागप्रवरं निर्ययौ युद्धकाङ्क्षया
पाण्डुरेणातपत्रेण ध्रियमाणेन मूर्धनि
दोधूयमानेन तदा चामरेण महारथः
ततः पार्थं समासाद्य पाण्डवानां महारथम्
आहूतवान् हि कौरव्यं बाल्यान्मोहाच्च संयुगे
स वारणं नगप्रख्यं प्रभिन्नकरटामुखम्
प्रेषयामास सङ्क्रुद्धस् ततश्श्वेतहयं प्रति</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/079/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/079/</guid>
      <description>वैशम्पायनः-
वैशम्पायनः-
एवं त्रिरात्रमभवत् तद्युद्धं भरतर्षभ
क्रमेण स हयस्त्वेवं विचरन् भरतर्षभ
अर्जुनस्य नरेन्द्रेण वृत्रेणेव शतक्रतोः
मणलूरुपतेर्देशं उपायात् सहपाण्डवः
ततश्चतुर्थे दिवसे वज्रदत्तो महाबलः
श्रुत्वा तु नृपतिर्वीरं पितरं बभ्रुवाहनः
जहास सस्वनं हासं वाक्यं चेदमथाब्रवीत्
निर्ययौ विनयेनार्थो ब्राह्मणार्ध्यपुस्सरः
वज्रदत्तः-
अर्जुनार्जुन तिष्ठ त्वं न मे जीवन् विमोक्ष्यसे
मणलूरेश्वरं त्वेवम् उपयातं धनञ्जयः
उवाच चैनं धर्मात्मा समन्युः फल्गुनस्तथा
त्वां निहत्य करिष्यामि पितुस्तोयं यथाविधि
नाभ्यनन्दत मेधावी क्षत्रधर्ममनुस्मरन्
अर्जुनः-
त्वया वृद्धो मम पिता भगदत्तः पितुस्सखा
प्रक्रियेयं न ते युक्ता बहिस्त्वं क्षत्रधर्मतः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/080/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/080/</guid>
      <description>वैशम्पायनः-
जित्वा प्रसाद्य राजानं भगदत्तसुतं तदा
विसृज्य याते तुरगे सैन्धवान् प्रति भारत
सैन्धवैरभवद्युद्धं ततस्तस्य किरीटिनः
हतशेषैर्महायुद्धे हतानां च सुतैरपि
तेऽवतीर्णमुपश्रुत्य विषयं श्वेतवाहनम्
प्रत्युद्ययुरमृष्यन्तो राजानः पाण्डवर्षभम्
अश्ववन्तं परामृश्य विषयान्ते विगाहितम्
न भयं चक्रिरे पार्थाद् भीमसेनादनन्तरात्
तेऽविदूराद्धनुष्पाणिं यज्ञियस्य हयस्य च
बीभत्सुं प्रत्यपश्यन्त पदातिं प्रत्युपस्थितम्
ततस्ते तं महावीर्यं राजानः पर्यवारयन्
जिगीषन्तो नरव्याघ्राः पूर्वं विनिकृता युधि
ते नामान्यथ गोत्राणि कर्माणि विविधानि च
कीर्तयन्तस्तदा पार्थं शरवर्षैरवाकिरन्
ते किरन्तश्शरांस्तीक्ष्णान् वारणेन्द्रनिवारणान्
रणे जयमभीप्सन्तः कौन्तेयं पर्यवारयन्
ते समीक्ष्य तु तं वीरम् उग्रकर्माणमाहवे</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/081/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/081/</guid>
      <description>वैशम्पायनः-
ततो गाण्डीवभृच्छूरो युद्धाय समुपस्थितः
विबभौ युधि दुर्धर्षो हिमवानचलो यथा
ततस्सैन्धवायोधास्ते पुनरेव व्यवस्थिताः
व्यमुञ्चन्तस्सुसंरब्धाश् शरवर्षाणि भारत
तान् प्रहस्य महावीर्यः पुनरेव व्यवस्थितान्
ततः प्रोवाच कौन्तेयो मुमूर्षूञ्श्लक्ष्णया गिरा
अर्जुनः-
युध्यध्वं परया शक्त्या यतध्वं च वधे मम
कुरुध्वं सर्वकार्याणि महद्वो भयमागतम्
एष योत्स्यामि वस्सर्वान् निवार्य शरवागुराम्
तिष्ठध्वं युद्धमनसो दर्पान् विनयितास्मि वः
वैशम्पायनः-
एतावदुक्त्वा कौरव्यो रोषाद्गाण्डीवभृत् तदा
न तताप वचस्स्मृत्वा भ्रातुर्ज्येष्ठस्य भारत
न हन्तव्या रणे तात क्षत्रिया विजिगीषवः
जेतव्याश्चेति यत् प्रोक्तं धर्मराज्ञा महात्मना
चिन्तयामास च तदा फल्गुनः पुरुषर्षभः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/083/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/083/</guid>
      <description>वैशम्पायनः-
ततो बहुविधं भीरर् विलप्य कमलेक्षणा
मुमोह दुःखाद् दुर्धर्षा निपपात च भूतले
प्रतिलभ्य च सा सञ्ज्ञां देवी दिव्यवपुर्धरा
उलूपीं पन्नगसुतां दृष्ट्वेदं वाक्यमब्रवीत्
चित्राङ्गदा-
उलूपि पश्य भर्तारं शयानं निहतं रणे
त्वत्कृते मम पुत्रेण बाणेन समितिञ्जयम्
ननु त्वमार्या धर्मज्ञा ननु चासि पतिव्रता
यत् त्वत्कृतेऽयं पतितः पतिस्ते निहतो रणे
किं नु मन्देऽपकराद्धोऽयं यदि तेऽद्य धनञ्जयः
उलूपि याच्यमाना वै सञ्जीवयधनञ्जयम्
ननु त्वमार्या धर्मज्ञा त्रैलोक्यविदितं शुभे
यद् धातयित्वा भर्तारं पुत्रेण न हि शोचसि
नाहं शोचामि तनयं निहतं पन्नगात्मजे</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/084/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/084/</guid>
      <description>वैशम्पायनः-
ततो विलप्योपरता भर्तुः पादौ प्रगृह्य सा
उपविष्टाऽभवद्देवी सोच्छ्वासं पुत्रमीक्षती
ततस्सञ्ज्ञां पुनर्लब्ध्वा स राजा बभ्रुवाहनः
मातरं तामथालोक्य रणभूमावथाब्रवीत्
बभ्रुवाजनः-
इतो दुःखतरं किं नु यन्मे माता सुखैधिता
भूमौ निपतितं वीरम् अनुशेते पतिव्रता
निहन्तारं रणेऽरीणां सर्वशस्त्रभृतां वरम्
मया विनिहतं सङ्ख्ये प्रेक्षते दुर्मरं प्रतिम्
अहोऽस्या हृदयं देव्या दृढं यन्न विदीर्यते
व्यूढोरस्कं महाबाहुं प्रेक्षन्त्याः पतितं पतिम्
दुर्मरं पुरुषेणेह मन्ये काले ह्यनागते
यत्र नाहं न मे माता विप्रयुक्तौ स्वजीवितात्
अहो धिक् कुरुवीरस्य किरीटं काञ्चनं भुवि</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/085/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/085/</guid>
      <description>वैशम्पायनः-
प्रायोपविष्टे नृपतौ मणलूरेश्वरे तदा
पितृशोकसमाविष्टे सह मात्रा परन्तप
उलूपी चिन्तयामास तदा सञ्जीवनं मणिम्
स चोपातिष्ठत तदा पन्नगानां परायणम्
तं गृहीत्वा तु कौरव्य पन्नगाधिपतेस्सुता
मनःप्रह्लादनीं वाचं सैनिकानामथाब्रवीत्
उत्तिष्ठ मा शुचः पुत्र नैव जिष्णुस्त्वया हतः
अजेयः पुरुषैरन्यैर् देवैरपि सवासवैः
मया तु मोहनी नाम मायैषा सम्प्रयोजिता
प्रियार्थं पुरुषव्याघ्र पितुस्तेऽद्य यशस्विनः
जिज्ञासुर्ह्येष वै पुत्र बलस्य तव कौरव
सङ्ग्रामे युद्ध्यमानस्य सम्प्राप्तः परवीरहा
तस्मादसि मया पुत्र युद्धार्यं परिचोदितः
मा पापमात्मनः पुत्र शङ्केथा ह्यण्वपि प्रभो
ऋषिरेष महातेजाः पुरुषश्शाश्वतोऽव्ययः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/086/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/086/</guid>
      <description>अर्जुनः-
किमागमनकृत्यं ते कौरव्यकुलनन्दिनि
मणलूरपतेर्मातुस् तथैव च रणाजिरे
कच्चित् कुशलकामाऽसि राज्ञोऽस्य भुजगात्मजे
मम वा चञ्चलापाङ्गे कच्चित् त्वं सुखमिच्छसि
कच्चित् ते पृथुलश्रोणि नाप्रियं शुभदर्शने
अकार्षमहमज्ञानाद् अयं वा बभ्रुवाहनः
वैशम्पायनः-
कच्चिच्च राजपुत्री ते सपत्नी चैत्रवाहनी
चित्राङ्गदा वरारोहा नापराध्यति किञ्चन
तमुवाचोरगपतेर्दुहिता प्रहसन्त्यथ
उलूपि-
न मे त्वमपराद्धोऽसि न नृपो बभ्रुवाहनः
न जनित्री तथाऽस्येयं मम यो प्रेष्यवत् स्थिता
श्रूयतां यद्यथा चेदं मया सर्वं विचेष्टितम्
न मे कोपस्त्वया कार्यश् शिरसा त्वां प्रसादये
त्वत्प्रियार्थं हि कौरव्य कृतमेतन्मयाऽनघ।</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/087/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/087/</guid>
      <description>वैशम्पायनः-
स तु वाजी समुद्रान्ताम् अभ्येत्य पृथिवीमिमाम्
निवृत्तोऽभिमुखो राजन् येन नागाह्वयं पुरम्
अनुगच्छन् स तेजस्वी निवृत्तोऽथ किरीटधृक्
यदृच्छया समापेदे पुरं राजगृहं तदा
तमभ्याशगतं राजा जरासन्धात्मजात्मजः
क्षत्रधर्मे स्थितो वीरस् समरायाजुहाव ह
ततः पुरात् स निष्क्रम्य रथी धन्वी तली शरी
मेघसन्धिः पदातिं तं धनञ्जयमुपाद्रवत्
आसाद्य च महातेजा मेघसन्धिर्धनञ्जयम्
बालभावान्महाराज प्रोवाचेदं न कौशलात्
मेघसन्धिः-
किमयं चार्यते वाजी स्त्रीमध्य इव कौरव
हयमेनं हरिष्यामि प्रयतस्व विमोक्षणे
वैशम्पायनः-
अर्तो ननु पुरा युद्धे यदि त्वं भ्रातृभिस्सह
करिष्यामि तवातिथ्यं प्रहर प्रहरामि च</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/088/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/088/</guid>
      <description>वैशम्पायनः-
मागधेनार्चितो राजन् पाण्डवश्श्वेतवाहनः
दक्षिणां दिशमास्थाय चारयामास तं हयम्
ततस्स पुनरावृत्य हयः कामचरो बली
आससाद पुरीं रम्यां चेदीनां शुक्तिसाह्वयाम्
शरभेणार्चितस्तत्र शिशुपालात्मजेन सः
युद्धपूर्वेण मानेन पूजया च महाबलः
ततोऽर्चितो ययौ राजंश् तदा स तुरगोत्तमः
काशीन् मद्रान् कोसलांश्च किरातानाथ तङ्कणान्
तत्र पूजां यथान्यायं प्रतिगृह्य स पाण्डवः
पुनरागत्य कौन्तेयो दशार्णानचरत् तदा
तत्र चित्राङ्गदो नाम बलवान् वसधाधिपः
तेन युद्धमभूत् तस्य विजयस्यातिभैरवम्
तं चापि वशमानीय किरीटी पुरुषर्षभः
निषादराज्ञो विषयम् एकलव्यस्य जग्मिवान्
एकलव्यसुतश्चैनं युद्धेन जगृहे तदा</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/089/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/089/</guid>
      <description>वैशम्पायनः-
शकुनस्तनयो वीरो गान्धाराणां महारथः
प्रत्युद्ययौ गुडाकेशं सैन्येन महता वृतः
हस्त्यश्वरथपूर्णेन पताकाध्वजमालिना
अमृष्यमाणास्ते योधा नृपतेश्शकुनेर्वधम्
अभ्ययुस्सहिताः पार्थं प्रगृहीतशरासनाः
तानुवाच स धर्मात्मा बीभत्सुरपराजितः
युधिष्टिरस्य वचनं न च ते जगृहुस्तदा
वार्यमाणास्तु पार्थेन सान्त्वपूर्वममर्षिताः
परिवार्य हयं जह्नुस् ततश्चुक्रोध पाण्डवः
ततश्शिरांसि दीप्ताग्रैस् तेषां चिच्छेद पाण्डवः
शरैर्गाण्डीवनिर्मुक्तैर् नातियत्नादिवार्जुनः
ते वध्यमानाः पार्थेन हयमुत्सृज्य सम्भ्रमात्
न्यवर्तन्त महाराज शरवर्षार्दिता भृशम्
वितुद्यमानस्तैश्चापि गान्धारैः पाण्डुवर्षभः
आदिश्यादिश्य तेजस्वी परानेव न्यपातयत्
वध्यमानेषु तेष्वाजौ गान्धारेषु समन्ततः
स राजा शकुनेः पुत्रः पाण्डवं प्रत्यवारयत्
तं युध्यमानं राजानं क्षत्रधर्मे व्यवस्थितम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/090/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/090/</guid>
      <description>वैशम्पायनः-
न्यवर्तत ततो वाजी यत्र नागाह्वयं पुरम्
तं निवृत्तं तु शुश्राव चारेणैव युधिष्ठिरः
श्रुत्वाऽर्जुनं कुशलिनं स च हृष्टमना ह्यभूत्
विजयस्य च तत् कर्म गान्धारविषये तदा
श्रुत्वा चान्येषु देशेषु स सुप्रीतोऽभवन्नृपः
एतस्मिन्नेव काले तु द्वादशीं माघमासिकीम्
इष्टं गृहीत्वा नक्षत्रं धर्मराजो युधिष्ठिरः
समानाय्य महातेजास् सर्वान् भ्रातॄन् महामनाः
भीमं च नकुलं चैव सहदेवं च कौरव
प्रोवाचेदं वचः काले तदा धर्मभृतां वरः
आमन्त्र्य वदतां श्रेष्ठो भीमं भीमपराक्रमम्
युधिष्ठिरः-
आयाति भीमसेनासौ सहाश्वेन तवानुजः
यथा मे पुरुषाः प्राहुर् ये धनञ्जयसारिणः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/091/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/091/</guid>
      <description>ददृशुस्तं नृपतयो यज्ञस्य विधिमुत्तमम्
देवेन्द्रस्येव विहितं भीमेन कुरुनन्दन
ददृशुस्तोरणान्यत्र शातकुम्भमयानि ते
शय्यासनवुहारांश्च सुबहून् रत्नभूषितान्
घटान् पात्रीः कटाहानि कलशान् वर्धमानकान्
न ते किञ्चिदस्सौवर्णम् अपश्यंस्तत्र पार्थिवा
यूपांश्च शास्त्रविहितांस् तारवान् हेमभूषितान्
उपकृत्पान् यथाकालं विधिवद्भूरिवर्चसः
स्तलजा जलजा ये च पशवो ये च सम्भृताः
सर्वानेव समानीतांस् तानपश्यन्त भूमिपाः
गाश्चैव महिषीश्चैव तथा वृद्धस्त्रियोऽपि च
औदकानि च सत्वानि श्वापदानि वयांसि च
जरायुजान्यण्डजानि स्वेदजान्युद्भिदानि च
पर्वतानूपवन्यानि भूतानि ददृशुश्च ते
एवं प्रमुदितं सर्वं पशुगोधनधान्यतः
यज्ञवाटं नृपा दृष्ट्वा परं विस्मयमागमन्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/092/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/092/</guid>
      <description>वैशम्पायनः-
समागतान् वेदविदो राज्ञश्च पृथिवीश्वरान्
दृष्ट्वा युधिष्ठिरो राजा भीमसेनमथाब्रवीत्
युधिष्ठिरः-
उपयाता नरव्याघ्रा य इमे जगतीश्वराः
एतेषां क्रियतां पूजा पूजार्हा हि नरेश्वराः
वैशम्पायनः-
इत्युक्तस्स तथा चक्रे नरेन्द्रेण यशस्विना
भीमसेनो महातेजा यमाभ्यां सह कौरव
अथाभ्यगच्छद्गोविन्दो वृष्णिभिस्सह धर्मजम्
बलदेवं पुरस्कृत्य सर्वप्राणभृतां वरम्
युयुधानेन सहितः प्रद्युम्नेन गदेन च
निशठेनाथ साम्बेन तथैव कृतवर्मणा
तेषामपि परां पूजां चक्रे भीमो महाभुजः
विविशुस्ते च वेश्मानि रत्नवन्ति नरर्षभाः
युधिष्ठिरसमीपे तु कथान्ते मधुसूदनः
अर्जुनं कथयामास बहुसङ्ग्रामकर्शितम्
स तं प्रपच्छ कौन्तेयः पुनःपुनररिन्दमः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/093/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/093/</guid>
      <description>युधिष्ठिरः-
श्रुतं प्रियमिदं कृष्ण यत् त्वया मम भाषितुम्
तन्मेऽमृतरसप्रख्यं मनो ह्लादयते विभो
बहूनि किल युद्धानि विजयस्य नराधिपैः
पुनरासन् हृषीकेश तत्र तत्र मया श्रुतम्
तन्निमित्तं हि स तदा पार्थस्सुखविवर्जितः
अतीव विजयो धीमान् इति मे दूयते मनः
सञ्चिन्तयामि वार्ष्णेय सदा कुन्थीसुतं रहः
किं नु तस्य शरीरेऽस्ति सर्वलक्षणपूजिते
अनिष्टं लक्षणं कृष्ण येन दुःखान्युपाश्नुते
अती दुःखभागी स सततं कुन्तिनन्दनः
न च पश्यामि बीभत्सोर् निन्द्यं गात्रेषु किञ्चन
श्रोतव्यं चेन्मयैतद्वै तन्मे व्याख्यातुमर्हसि
वैशम्पायनः-
इत्युक्तस्स हृषीकेशो ध्यात्वा सुमहदन्तरम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/094/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/094/</guid>
      <description>वैशम्पायनः-
एतस्मिन्नेव काले तु स राजा बभ्रुवाहनः
मातृभ्यां सहितो धीमान् कुरूनभ्याजगाम ह
स समेत्यकुरून् सर्वान् सर्वैस्तैरभिनन्दितः
प्रविवेश पितामह्याः कुन्त्या भवनमुत्तमम्
स प्रविश्य यथान्यायं पाण्डवानां निवेशनम्
पितामहीमभ्यवन्दत् साम्ना परमवल्गुना
तथा चित्राङ्गदा देवी कौरवस्यात्मजाऽपि च
पृथां कृष्णां च सहिते विनयेनाभिजग्मतुः
सुभद्रां च यथान्यायं याश्चान्याः कुरुयोषितः
ददौ कुन्ती ततस्ताभ्यां रत्नानि विविधानि च
द्रौपदी च सुभद्रा च याश्चाप्यन्याः कुरुस्त्रियः
ऊषतुस्तत्र ते देव्यौ महार्हशयनासने
सुपूजिते स्वयं कुन्त्या पार्थस्य प्रियकाम्यया
स च राजा महावीर्यः पूजितो बभ्रुवाहनः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/095/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/095/</guid>
      <description>वैशम्पायनः-
श्रपयित्वा पशूनन्यान् विधिवद्द्विजसत्तमाः
तुरगं तं यथाशास्त्रम् आलभन्त द्विजातयः
ततस्सञ्ज्ञप्य तुरगं विधिवद्याजकर्षभाः
उपसंवेशयाञ्चक्रुस् ततस्तां द्विजसत्तमाः
कलाभिस्तिसृभी राजन् यथाविधि समन्विताम्
उद्धृत्य तु वपां तत्र यथाशास्त्रं द्विजर्षभाः
श्रपयामासुराश् विधिवद्भरतर्षभ
तं वपाधूमगन्धं तु धर्मराजस्सहानुजः
उपाजिघ्रद्यथान्यायं सर्वपाप्मापहं तदा
शिष्टान्यङ्गानि यान्यासंस् तस्याश्वस्य नराधिप
तान्यग्रौ जुहुवुर्धीरास् समस्ताष् षोडशर्त्विजः
संस्थाप्यैवं तस्य राज्ञस् तं क्रतं शक्रतेजसः
व्यासस्सशिष्यो भगवान् वर्धयामास तं नृपम्
ततो युधिष्ठिरः प्रादात् सदस्येभ्यो यथाविधि
कोटीस्सहस्रं निष्काणां व्यासाय तु वसुन्धराम्
प्रतिगृह्य धरां राजन् व्यासस्सत्यवतीसुतः
अब्रवीद्भरतश्रेष्ठं धर्मात्मानं युधिष्ठिरम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/096/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/096/</guid>
      <description>जनमेजयः-
पितामहस्य मे यज्ञे धर्मपुत्रस्य धीमतः
यदाश्चर्यमभूत् किञ्चित् तद्भवान् वक्तुमर्हति
वैशम्पायनः-
श्रूयतां राजशार्दूल महदाश्चर्यमुत्तमम्
अश्वमेधे महायज्ञे निवृत्ते यदभूद्विभो
तर्पितेषु द्विजाग्र्येषु ज्ञातिसम्बन्धिबन्धुषु
दीनान्धकृपणे चाऽपि तदा भरतसत्तम
घुष्यमाणे महादाने दिक्षु सर्वासु भारत
पतत्सु पुष्पवर्षेषु धर्मराजस्य मूर्धनि
बिलान्निस्सृत्य नकुलो रुक्मपार्श्वस्तदा नृप
वज्राशनिसमं नादम् अमुञ्चत विशाम्पते
सकृदुत्सृज्य तन्नादं त्रासयानो मृगद्विजान्
मानुषं वचनं प्राह धृष्टो बिलशयो महान्
नकुलः-
सक्तुप्रस्थेन वो नायं यज्ञस्तुल्यो नराधिपाः
उञ्छवृत्तेर्वदान्यस्य कुरुक्षेत्रनिवासिनः
वैशम्पायनः-
तस्य तद्वचनं श्रुत्वा नकुलस्य विशाम्पते
विस्मयं परमं जग्मुस् सर्वे ते ब्राह्मणर्षभाः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/097/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/097/</guid>
      <description>नकुलः-
अत्र वो वर्तुयिष्यामि दानस्य फलमुत्तमम्
न्यायलब्धस्य सूक्ष्मस्य विप्रे दत्तस्य वै द्विजाः
धर्मक्षेत्रे कुरुक्षेत्रे धर्मज्ञैर्बहुभिर्वृते
उञ्छवृत्तिर्द्विजः कश्चित् कापोतिरभवत् पुरा
सभार्यस्सह पुत्रेण सस्नुषस्तपसि स्थितः
वधूचतुर्थो वृद्धस्स धर्मात्मा नियतेन्द्रियः
षष्ठे काले सदा विप्रो भुङ्क्ते तैस्सह सुव्रतः
षष्ठे काले कदाचित्तु तस्याहारो न विद्यते
भुङ्क्तेऽन्यस्मिन् कदाचित् स षष्ठे काले द्विजोत्तमः
कपोतधर्मिणस्तस्य दुर्भिक्षे सति दारुणे
नाविद्यत तदा विप्रास् सञ्चयस्तन्निबोधत
क्षीणौषधिसमावापो द्रव्यहीनोऽभवत् तदा
क्षीणे कालेऽस्य सम्प्राप्ते नैवविद्यत भोजनम्
क्षुधापरिगतास्सर्वे प्रातिष्ठन्त तदा तु ते
उञ्छं तदा शुक्लपक्षे मध्यं तपति भास्करे</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/098/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/098/</guid>
      <description>जनमेजयः-
यज्ञे सक्ता नृपतयस् तपस्सक्ता महर्षयः
शान्तिव्यवसिता विप्राश् शमे दम इति प्रभो
तस्माद्यज्ञफलैस्तुल्यं न किञ्चिदिह विद्यते
इति मे वर्तते बुद्धिस् तथा चैतन्न संशयः
यज्ञैरिष्ट्वा च बहवो राजानो द्विजसत्तमाः
इह कीर्तिं परां प्राप्य प्रेत्य स्वर्गमितो गताः
देवराजस्सहस्राक्षः क्रतुभिर्भूरिदक्षिणैः
देवराज्यं महातेजाः प्राप्तवानखिलं विभुः
अतो युधिष्ठिरो राजा भीमार्जुनपुरस्सरः
सदृशो देवराजेन समृद्ध्या विक्रमेण च
अथ कस्मात् स नकुलो गर्हयामास तं नृपम्
अश्वमेधं महायज्ञं राज्ञस्तस्य महात्मनः
वैशम्पायनः-
यज्ञस्य विधिमग्र्यं वै फलं चैव नरर्षभ
गदतश्शृणु मे राजन् यथावदिह भारत</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/099/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/099/</guid>
      <description>जनमेजयः-
धर्मागतेन त्यागेन भगवन् सर्वमस्ति चेत्
एतन्मे सर्वमाचक्ष्व कुशलो ह्यसि भाषितुम्
तस्योञ्छवृत्तेर्यद्वृत्तं सक्तुदानं महाफलम्
कथितं तु महद् ब्रह्मंस् तथ्यमेतदसंशयम्
कथं हि सर्वयज्ञेषु निश्चयः परमो भवेत्
एतदर्हसि मे वक्तुं निखिलेन द्विजर्षभ
वैशम्पायनः-
अत्राप्युदाहरन्तीमम् इतिहासं पुरातनम्
अगस्त्यस्य महायज्ञे पुरा वृत्तमरिन्दम
पुराऽगस्त्यो महातेजा दीक्षां द्वादशवार्षिकीम्
प्रविवेश महाराज सर्वभूतहिते रतः
तत्राग्निकल्पा होतारश्चासन् सर्वे महात्मनः
मूलाहारा निराहाराश् चाश्मकुट्टा मरीचिपाः
परिपृष्टिका वैघसिकास् सम्प्रक्षालास्तथैव च
यतयो भिक्षवश्चात्र बभूवुः पर्यवस्थिताः
सर्वे प्रत्यक्षधर्माणो जितक्रोधा जितेन्द्रियाः
दमे स्थिताश्च सर्वे ते दम्भमोहविवर्जिताः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/100/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/100/</guid>
      <description>जनमेजयः-
कोऽसौ नकुलरूपेण शिरसा काञ्चनेन ह
प्राह मानुषया वचा ह्येतत् पृष्टो वदस्व मे
वैशम्पायनः-
एतत् पूर्वं न पृष्टोऽहं न चास्माभिः प्रभाषितम्
श्रूयतां नकुलो योऽसौ यथा वाक् चास्य मानुषी
श्राद्धं सङ्कल्पयामास जमदग्निः पुरा किल
होमधेनुस्तमागाच्छत् स्वयं चापि दुदोह ताम्
तत् क्षीरं स्थापयामास हेमभाण्डे शुभे शुचौ
क्रोधो नकुलरूपेण पिठरं पर्यधर्षयत्
जिज्ञासुस्तमृषिश्रेष्ठं किं कुर्याद्विप्रिये कृते
इति सञ्चिन्त्य दुर्मेधा धर्षयामास तत् पयः
तमाज्ञाय मुनिः क्रोधं नैवास्मै चुकुपे ततः
स तु क्रोधस्तमासाद्य प्राञ्जलिमूर्तिमान् स्थितः
जितोऽस्मीति भृगुश्रेष्ठं भृगवो ह्यतिरोषणाः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/101/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/101/</guid>
      <description>जनमेजयः-
अश्वमेधे पुरा वृत्ते केशवं केशिसूदनम्
धर्मसंशयमुद्दिश्य किमपृच्छत् पितामहः
वैशम्पायनः-
पश्चिमेनाश्वमेधेन यदा स्नातो युधिष्ठिरः
तदा राजन् नमस्कृत्य केशवं वाक्यमब्रवीत्
युधिष्टिरः-
भगवन् वैष्णवा धर्माः किम्फलाः किम्परायणाः
किं धर्ममधिकृत्याथ भवतोत्पादिताः पुरा
यदि तेऽहमनुग्राह्यः प्रियो वा मधुसूदन
श्रोतव्या यदि वा कृष्ण तान् मे कथय सुव्रत
पवित्राः किल ते धर्मास् सर्वे पापप्रणाशनाः
सर्वधर्मोत्तमाः पुण्या भगवंस्त्वन्मुखोद्गताः
याच्छ्रुत्वा ब्रह्महा गोघ्नो मातृहा गुरुतल्पगः
पाकभेदी कृतघ्नश्च सुरापो ब्रह्मविक्रयी
मित्रविश्वासघाती च भ्रूणहा वीरहा तथा
तपोविक्रयिणश्चैव दानविक्रयिणस्तथा
आत्मविक्रयिणो मूढा जीवेद्यश्च विकर्मभिः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/102/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/102/</guid>
      <description>वैशम्पायनः-
एवमात्मोद्भवं सर्वं जगदुद्दिश्य केशवः
धर्मान् धर्मात्मजस्यैव पुण्यानकथयत् प्रभुः
श्रीभगवान्-
शृणु पाण्डव तत्वेन पवित्रं पापनाशनम्
कथ्यमानं मया पुण्यं धर्मशास्त्रफलं महत्
यश्शृणोति शुचिर्भूत्वा एकचित्तस्तपोयुतः
स्वर्ग्यं यशस्यामायुष्यं धर्मं ज्ञेयं युधिष्ठिर
श्रद्दधानस्य तस्येह यत् पापं पूर्वसञ्चितम्
विनश्यत्याशु तत् सर्वं मद्भक्तस्य विशेषतः
वैशम्पायनः-
एवं श्रुत्वा वचः पुण्यं सत्यं केशवभाषितम्
प्रहृष्टमनसो भूत्वा चिन्तयन्तोऽद्भुतं परम्
देवब्रह्मर्षस्सर्वे गन्धर्वाप्सरसस्तथा
भूतयक्षग्रहगणा गुह्यका भुजगास्तथा
वालखिल्या महात्मानो योगिनस्तत्वदर्शिनः
तथा भागवताश्चापि पञ्चकालमुपासकाः
कौतूहलसमाविष्टाः प्रहृष्टाः परमर्षयः
श्रोतुकामाः परं गुह्यं वैष्णवं धर्मशासनम्
हृदि कर्तुं च तद्वाक्यं प्रणेमुश्शिरसा तदा</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/103/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/103/</guid>
      <description>वैशम्पायनः-
एवं श्रुत्वा वचस्तथ्यं धर्मपुत्रोऽच्युतस्य तु
पप्रच्छ पुनरप्यन्यान् धर्मान् धर्मात्मजो नृप
युधिष्ठिरः-
वृथा च कति जन्मानि वृथा दानानि वा कति
वृथा च जीवनं येषां नराणां पुरुषोत्तम
कीदृशासु ह्यवस्थासु दानं दत्तं जनार्दन
इह लोके च भजति पुरुषः पुरुषोत्तम
गर्भस्थे कर्म चायाति किं बाल्ये वाऽपि शैशव
यौवने चापि किं कृष्ण वृद्धत्वे वाऽपि किं भवेत्
सात्विकं कीदृशं दानं राजसं कीदृशं भवेत्
तामसं कीदृशं देव तर्पयिष्यति किं प्रभो
उत्तमं कीदृशं दानं मध्यमं कीदृशं भवेत्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/104/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/104/</guid>
      <description>वैशम्पायनः-
श्रुत्वैवं सात्विकं दानं राजसं तामसं तथा
पृथक् पृथक् फलं चैव गतिं चापि पृथक् पृथक्
अवितृप्तः प्रहृष्टात्मा पुण्यं धर्मामृतं पुनः
युधिष्ठिरो धर्मनित्यः केशवं पुनरब्रवीत्
युधिष्ठिरः-
बीजयोनिविशुद्धानां लक्षणानि वदस्व मे
बीजदोषेण लोके च जायन्ते च कथं नराः
आचारदोषान् देवेश वक्तुमर्हस्यशेषतः
ब्राह्मणानां विशेषं च गुणदोषौ च केशव
चातुर्वर्ण्यस्य कुत्स्नस्य वर्तमानाः प्रतिग्रहे
केन विप्रा विशेषेण तरन्ते तारयन्ति च
एतत् कथय देवेश त्वद्भक्तस्य नमोऽस्तु ते
श्रीभगवान्-
शृणु राजन् यथातत्त्वं बीजयोनिशुभाशुभम्
येन तिष्ठति लोकोऽयं विनश्यति च पाण्डव</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/105/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/105/</guid>
      <description>युधिष्ठिरः-
देवदेवेश दैत्यघ्न परं कौतूहलं हि मे
एतत् कथय सर्वज्ञ त्वद्भक्तस्य जनार्दन
मानुषस्य च लोकस्य यमलोकस्य चान्तरम्
कीदृशं किम्प्रमाणं वा किमधिष्ठानमेव वा
तरन्ति मानवा देव केनोपायेन माधव
त्वगस्थिमांसनिर्मुक्ते पञ्चभूतविवर्जिते
कथयस्व महादेव सुखदुःखमशेषतः
जीवस्य यमलोके तु कर्मभिस्तु शुभाशुभैः
अनुबद्धस्य तैः पाशैर् नीयमानस्य दारुणैः
मृत्युदूतैर्दुराधर्षैर् घोरैर्घोरपराक्रमैः
वध्यस्याक्षिप्यमाणस्य विद्रुतस्य यमाज्ञया
पुण्यपापकृदातिष्ठेत् सुखदुःखमशेषतः
यमदूतैर्दुराधर्षैर् नीयते वा कथं पुनः
किं वा तत्र गता महादेव कर्म कुर्वन्ति मानवाः
कथं धर्मपरा यान्ति देवताद्विजपूजकाः
कथं वा पापकर्माणो यान्ति प्रेतपुरं नराः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/106/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/106/</guid>
      <description>वैशम्पायनः-
श्रुत्वा यमपुराध्वानं जीवानां गमनं तथा
धर्मपुत्रः प्रहृष्टात्मा केशवं पुनरब्रवीत्
यूधिष्ठिरः-
देवदेवेश दैत्यघ्न देवैरभिष्टुत
भगवन् भवकरश्श्रीमन् सहस्रादित्यसप्रभ
सर्वसम्भव धर्मज्ञ सर्वधर्मप्रवर्तक
सर्वदानफलं सौम्य कथयस्व ममाच्युत
दानं कृत्वा कथं कृष्ण कीदृशाय द्विजाय वै
कीदृशं वा तपः कृत्वा तत्फलं वाऽथ भुज्यते
वैशम्पायनः-
एवमुक्तो हृषीकेशो धर्मपुत्रेण धीमता
उवाच धर्मपुत्राय धर्मान् पुण्यान् महोदयान्
श्रीभगवान्-
शृणुष्वावहितो राजन् पूतं पापघ्नमुत्तमम्
सर्वदानफलं सौम्य न श्राव्यं पापकर्मणाम्
यच्छ्रुत्वा पुरुषस्स्त्री वा नष्टपापस्समाहितः
तत्क्षणात् पूततां यान्ति पापकर्मरता अपि
एकाहमपि कौन्तेय भूमावुत्पादितं जलम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/107/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/107/</guid>
      <description>श्रीभगवान्-
अतः परं प्रवक्ष्यामि भूमिदानमनुत्तमम्
यः प्रयच्छति विप्राय भूमिं रम्यां सदक्षिणाम्
श्रोत्रियाय दरिद्राय साग्निहोत्राय पाण्डव
स सर्वकामतृप्तात्मा सर्वरत्नविभूषितः
सर्वपापविनिर्मुक्तो दीप्यमानोऽर्कवत् सदा
बालसूर्यप्रकाशेन विचित्रध्वजशोभिना
याति यानेन दिव्येन मम लोकं महायशाः
तत्र दिव्याङ्गनाभिस्तु सेव्यमानो यथासुखम्
कामगः कामरूपी च क्रीडत्यप्सरसां गणैः
यावद्बिभर्ति लोकान् वै भूमिः कुरुकुलोद्वह
तावद्भूमिप्रदः कामं मम लोके महीयते
न हि भूमिप्रदानाद्वै दानमन्यद्विशिष्यते
न चापि भूमिहरणात् पापमन्यद्विशिष्यते
दानान्यन्यानि हीयन्ते कालेन कुरुपुङ्गव
भूमिदानस्य पुण्यस्य क्षयो नैवोपपद्यते
ब्राह्मणाय दरिद्राय भूमिं दत्त्वा तु यो नरः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/108/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/108/</guid>
      <description>वैशम्पायनः-
वासुदेवेन दानेषु कथितेषु यथाक्रमम्
अवितृप्तश्च धर्मेषु राजा केशवमब्रवीत्
युधिष्ठिरः-
देव धर्मामृतमिदं शृण्वतोऽपि परन्तप
न विद्यते सुरश्रेष्ठ मम तृप्तिर्हि माधव
अनडुत्सम्प्रदानस्य यत् फलं तु विधीयते
तत् फलं कथयस्वेह तव भक्तस्य मेऽच्युत
यानि चान्यानि दानानि त्वया नोक्तानि कानि चित्
तान्याचक्ष्व सुरश्रेष्ठ तेषां चानुक्रमात् फलम्
श्रीभगवान्-
शृणु धर्मामृतं श्रेष्ठं दत्तस्यानडुहः फलम्
पवित्रत्वात् सुपुण्यत्वात् पावनत्वात् तथैव च
दशधेनुसमोऽनड्वान् एकोऽपि कुरुपुङ्गव
मेदोमांसविपुष्टाङ्गो नीरोगः कोपवर्जितः
युवा भद्रस्सुशीलश्च सर्वदोषविवर्जितः
धुरं धारयतेऽड्वान् दत्तो विप्राय पाण्डव
स तेन पुण्यदानेन वर्षकोटिं युधिष्ठिर</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/109/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/109/</guid>
      <description>युधिष्ठिरः-
विप्रयोगे शरीरस्य सेन्द्रियस्य विशेषतः
अन्तरा वर्तमानस्य गतिः प्राणस्य कीदृशी
श्रीभगवान्-
शुभाशुभकृतं सर्वं प्राप्नोतीह फलं नरः
न तु सर्वस्य भूतस्य पञ्चत्वं वाऽपि विद्यते
पञ्चत्वं पाण्डवश्रेष्ठ भूरिभूतिकरं नृणाम्
तेषां पञ्च महायज्ञान् ये कुर्वन्ति द्विजोत्तमाः
पञ्चत्वं पञ्चभिर्भूतैर् वियोगं सम्प्रचक्षते
न जायते न म्रियते पुरुषश्शाश्वतस्सदा
प्रायेण मरणं नाम पापिनामेव पाण्डव
येषां तु न गतिः पुण्या तेषां मरणमुच्यते
प्रायेणाकृतकृत्यस्तु मृत्योरुद्विजते जनः
कृतकृत्याः प्रतीक्षन्ते मृत्युं प्रियमिवातिथिम्
युधिष्ठिरः-
पञ्च यज्ञाः कथं देव क्रियन्तेऽत्र द्विजातिभिः
तेषां नाम च देवेश वक्तुमर्हस्यशेषतः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/110/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/110/</guid>
      <description>वैशम्पायनः-
दानपुण्यफलं श्रुत्वा तपः पुण्यफलानि च
धर्मपुत्रः प्रहृष्टात्मा केशवं पुनरब्रवीत्
युधिष्ठिरः-
या चैषा कपिला देव पूर्वमुत्पादिता विभो
होमधेनुस्सदा पुण्या चतुर्वक्त्रेण माधव
सा कथं ब्राह्मणेभ्यो हि देया कस्मिन् दिनेऽपि वा
कीदृशाय च विप्राय दातव्या पुण्यलक्षणा
कति वा कपिलाः प्रोक्तास् स्वयमेव स्वयम्भुवा
कैर्वा देयाश्च ता देव श्रोतुमिच्छामि तत्त्वतः
वैशम्पायनः-
एवमुक्तो हृषीकेशो धर्मपुत्रेण संसदि
अब्रवीत् कपिलासङ्क्यां तासां माहात्म्यमेव च
श्रीभगवान्-
शृणु पाण्डव तत्त्वेन पवित्रं पावनं परम्
यच्छ्रुत्वा पापकर्माऽपि नरः पापैः प्रमुच्यते
अग्निमध्योद्भवां दिव्याम् अग्निज्वालासमप्रभाम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/111/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/111/</guid>
      <description>वैशम्पायनः-
एवं श्रुत्वा परं पुण्यं कपिलादानमुत्तमम्
धर्मपुत्रः प्रहृष्टात्मा केशवं पुनरब्रवीत्
युधिष्ठिरः-
देवदेवश कपिला यदा विप्राय दीयते
कथं सर्वेषु चाङ्गेषु तस्यास्तिष्ठन्ति देवताः
याश्चैताः कपिलाः प्रोक्ता दश चैव त्वया मम
तासां कति सुरश्रेष्ठ कपिलाः पुण्यलक्षणाः
कथं वाऽनुगृहीतास्तास् सुरैः पितृगणैरपि
केन युक्ताश्च वर्णेन श्रोतुं कौतूहलं हि मे
वैशम्पायनः-
युधिष्ठिरेणैवमुक्तः केशवस्सत्यवाक् तदा
गुह्यानां परमं गुह्यं वक्तुमेवोपचक्रमे
श्रीभगवान्-
शृणु राजन् पवित्रं वै रहस्यं धर्ममुत्तमम्
ग्रहणीयं सत्यमिदं न श्राव्यं हेतुवादिना
यदा वत्सस्य पादौ द्वौ प्रसवे शिरसा सह</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/112/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/112/</guid>
      <description>युधिष्ठिरः-
इदं मे तत्त्वतो देव वक्तुमर्हस्यशेषतः
हिंसामकृत्वा यो मर्त्यो ब्रह्महत्यामवाप्नुयात्
श्रीभगवान्-
ब्राह्मणं स्वयमाहूय भिक्षार्थं कृशवृत्तिनम्
ब्रूयान्नास्तीति यः पश्चात् तमाहुर्ब्रह्मघातकम्
मध्यस्थस्येह विप्रस्य योऽनूचानस्य भारत
वृत्तिं हरति दुर्बुद्धइस् तमाहुर्ब्रह्मघातकम्
गोकुलस्य तृषार्तस्य जलान्ते वसुधाधिप
उत्पादयति यो विघ्नं वमाहुर्ब्रह्मघातकम्
यः प्रवृत्तां श्रुतिं सम्यक् छास्त्रं वा मुनिभिः कृतम्
दूषयत्यनभिज्ञाय तमाहुर्ब्रह्मघातकम्
आश्रमे वा वने वाऽपि ग्रामे वा नगरेऽपि वा
अग्निं यः प्रक्षिपेत् क्रुद्धस् तमाहुर्ब्रह्मघातकम्
चक्षुषा वाऽपि विहीनस्य पङ्गोर्वाऽपि जडस्य वा
हरेद्वै यस्तु सर्वस्वं तमाहुर्ब्रह्मघातकम्
क्रोधाद्वा यदि वा द्वेषाद् आक्रुष्टस्तर्जितोऽपि वा</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/113/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/113/</guid>
      <description>युधिष्ठिरः-
श्रीभगवान्-
अनेकान्तं बहुद्वारं धर्ममाहुर्मनीषिणः
किल्लक्षणोऽसौ भवति तन्मे ब्रूहि जनार्दन
शृणु राजन् समासेन धर्मशौचविधिक्रमम्
अहिंसा सत्यमस्तेयम् आनृशंस्यं दमश्शमः
आर्जवं चैव राजेन्द्र निश्चितं धर्मलक्षणम्
ब्रह्मचर्यं तपः क्षान्तिर् मधुमांसस्य वर्जनम्
मर्यादायां स्थितिश्चैव शमश्शौचस्य लक्षणम्
बाल्ये विद्यां निषेवेत यौवने दारसङ्ग्रहम्
वार्धके मौनमातिष्ठेत् सर्वदा धर्ममाचरेत्
ब्राह्मणान् नावमन्येत गुरून् परिवदेन्न च
यतीनामनुकूलस्स्याद् एष धर्मस्सनातनः
यतिर्गुरुर्द्विजातीनां वर्णानां ब्राह्मणो गुरुः
पतिरेव गुरुस्स्त्रीणां सर्वेषां पार्थिवो गुरुः
यद्गृहस्थार्जितं पापं ज्ञानतोऽज्ञानतोऽपि वा
निर्दहिष्यति तत् सर्वम् एकरात्रोषितो यतिः
दुर्वृत्ता वा सुवृत्ता वा ज्ञानिनोऽज्ञानिनोऽपि वा</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/114/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/114/</guid>
      <description>युधिष्ठिरः-
अन्नदानफलं श्रुत्वा प्रीतोऽस्मि मधुसूदन
भोजनस्य विधिं वक्तुं देवदेव त्वमर्हसि
श्रीभगवान्-
भोजनस्य द्विजातीनां विधानं शृणु पाण्डव
स्नातश्शुचिश्शुचौ देशे निर्जने हुतपावकः
मण्डलं कारयित्वा च चतुरश्रं द्विजोत्तमः
क्षत्रियश्चेत् ततो वृत्तं वैश्योऽर्धेन्दुसमाकृतिम्
आर्द्रपादस्तु भुञ्जीयात् प्राङ्मुखश्चासने शुचौ
पादाभ्यां धरणीं स्पृष्ट्वा पादेनैकेन वा पुनः
नैकवासास्तु भुञ्जीयान्न चान्तर्धाय वा पुनः
न भिन्नभाण्डे भुञ्जीत पर्णपृष्ठे तथैव च
अन्नं पूर्वं नमस्कुर्यात् प्रहृष्टेनान्तरात्मना
नान्यदालोकयेदन्नान्न जुगुप्सेन तत्परः
जुगुप्सितं च यच्चान्नं राक्षसा एव भुञ्जते
पाणिना जलमुद्धृत्य कुर्यादन्नं प्रदक्षिणम्
अपेयं तद्विजानीयात् पीत्वा चान्द्रायणं चरेत्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/115/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/115/</guid>
      <description>युधिष्ठिरः-
समुच्चयं च धर्माणां भोज्याभोज्यं च केशव
श्रुतं मया त्वत्प्रसादाद् आपद्धर्मं ब्रवीहि मे
श्रीभगवान्-
दुर्भिक्षे राष्ट्रसम्बाधे त्वाशौचे मृतसूतके
धर्मकालेऽध्वनि तथा नियमो येन लुप्यते
दूराध्वगमनात् खिन्नो द्विजालाभेऽथ शूद्रतः
अकृतान्नं तु यत् किञ्चिद् गृह्णीयादात्मवृत्तये
आतुरो दुःखितो वाऽपि भयार्तो वा बुभुक्षितः
भुञ्जन्नविधिना विप्रः प्रायश्चित्तीयते न च
निमन्त्रितस्तु यो विप्रो विधिवद्धव्यकव्ययोः
मांसादीन्यपि भुञ्जानः प्रायश्चित्तीयते न च
अष्टौ तान्यव्रतघ्नानि आपो मूलं घृतं पयः
हविर्ब्राह्मणकाम्या च गुरोर्वचनमौषधम्
अशक्तो विधिवत् कर्तुं प्रायश्चित्तानि यो नरः
विदुषां वचनेनापि दानेनापि विशुद्ध्यति</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/116/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/116/</guid>
      <description>युधिष्ठिरः-
भगवंस्तव भक्तस्य धर्माधर्ममजानतः
धर्मं पुण्यतमं देव पृच्छतः कथयस्व मे
श्रीभगवान्-
यदेतदग्निहोत्रं वै सृष्टं वर्णत्रयस्य तु
मन्त्रवद्यद्धुतं सम्यग् विधिना चाप्युपासितम्
आहिताग्निं नयत्यूर्ध्वं सपत्नीकं सबान्धवम्
युधिष्ठिरः-
कथं तद्ब्राह्मणैर्देव होतव्यं क्षत्रियैः कथम्
वैश्यैर्वा देवदेवेश कथं वा सुहुतं भवेत्
कस्मिन् कालेऽथवा कस्मिन्नाधेयोऽग्निस्सुरोत्तम
आहितस्य कथं वाऽपि सम्यगाचरणं भवेत्
कत्यग्नयः किमात्मानस् स्थानं किं कस्य वा विभो
कतरस्मिन् हुते स्थाने कं व्रजेदाग्निहोत्रिकः
अग्निहोत्रनिमित्तं च किमुत्पन्नं पुराऽनघ
कथमेवाथ हूयन्ते प्रीयन्ते च सुराः कथम्
विधिवन्मन्त्रवत्कृत्वा पूजितास्त्वग्नयः कथम्
कां गतिं वदतांश्रेष्ठ नयन्ति ह्यग्निहोत्रिणः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/117/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/117/</guid>
      <description>युधिष्ठिरः-
चक्रायुध नमस्तेऽस्तु देवेश गरुडध्वज
चान्द्रायणविधिं पुण्यम् आख्याहि भगवन् मम
श्रीभगवान्-
शृणु पाण्डव तत्त्वेन सर्वपापप्रणाशनम्
पापिनो येन शुद्ध्यन्ति तत् ते वक्ष्यामि सर्वशः
ब्राह्मणः क्षत्रियो वाऽपि वैश्यो वा चरितव्रतः
यथावत् कर्तुकामो यस् तस्येयं प्रथमा क्रिया
शोधयेत्तु शरीरं स्वं पञ्चगव्येन यन्त्रितम्
सशिरः कृष्णपक्षे तु ततः कुर्वीत वापनम्
शुक्लवासाश्शुचिर्भूत्वा मौञ्जीं बध्नीत मेखलाम्
पालाशदण्डमादाय ब्रह्मचारिव्रते स्थितः
कृतोपवासः पूर्वं तु शुक्लप्रतिपदि द्विजः
नदीसङ्गमतीर्थेषु शुचौ देशे गृहेऽपि वा
गोमयेनोपलिप्तेऽथ स्थण्डिलेऽग्निं निधापयेत्
आघारावाज्यभागौ च प्रणवं व्याहृतिं तथा</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/118/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/118/</guid>
      <description>वैशम्पायनः-
केशवेनैवमुक्ते तु चान्द्रायणविधिक्रमे
अपृच्छत् पुनरन्यांश्च धर्मान् धर्मात्मजो नृप
युधिष्ठिरः-
सर्वभूतपते श्रीमन् सर्वभूतनमस्कृत
सर्वभूतहितं धर्मं सर्वज्ञ कथयस्व मे
श्रीभगवान्-
यद्दरिद्रजनस्यापि स्वर्ग्यं सुखकरं भवेत्
सर्वपापप्रशमनं तच्छृणुष्व युधिष्टिर
कार्तिकाद्यास्तु ये मासा द्वादशैव प्रकीर्तिताः
तेष्वेकबुक्तनियमस् सर्वेषामुच्यते मया
कार्तिके यस्तु वै मासे नन्दायां संयतेन्द्रियः
एकभुक्तेन मद्भक्तो मासमेकं तु वर्तते
जलं वा न पिबेन्मासे नान्तरं भोजनात् परम्
आदित्यरूपं मां नित्यम् अर्चयन् सुसमाहितः
व्रतान्ते भोजयेद्विप्रान् दक्षिणां सम्प्रदाय च
क्रोधलोभविनिर्मुक्तस् तस्य पुण्यफलं शृणु
विधिवत् कपिलादाने यत् पुण्यं समुदाहृतम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/119/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/119/</guid>
      <description>युधिष्ठिरः-
एवं संवत्सरं पूर्णम् एकभक्तेन यः क्षिपेत्
तस्य पुण्यफलं यद्वै तन्ममाचक्ष्व केशव
श्रीभगवान्-
शृणु पाण्डव तत्त्वं मे वचनं पुण्यमुत्तमम्
यदकृत्वाऽथवा कृत्वा नरः पापैः प्रमुच्यते
एकभक्तेन वर्तेत नरस्संवत्सरं तु यः
ब्रह्मचारी ह्यधश्शायी जितक्रोधो जितेन्द्रियः
शुचिस्स्नानरतो व्यग्रस् सत्यवागनसूयकः
अर्चयन्नेव मां नित्यं मद्गतेनान्तरात्मना
सन्ध्ययोस्तु जपेन्नित्यं मद्गायत्रीं समाहितः
नमो ब्रह्मण्यदेवायेत्यसकृन्मां प्रणम्य च
विप्रमग्रासने कृत्वा यावकं भैक्षमेव वा
भुक्त्वा तु वाग्यतो भूमावाचान्तस्य द्विजन्मनः
नमोऽस्तु वासुदेवायेत्युक्त्वा तु चरणौ स्पृशेत्
मासे मासे समाप्ते तु भोजयित्वा द्विजाञ्शुचीन्
संवत्सरे ततः पूर्णे दद्यात्तु व्रतदक्षिणाम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/120/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/120/</guid>
      <description>युधिष्ठिरः-
सर्वेषामुपवासानां यच्छ्रेयस्सुमहत्फलम्
यच्च निश्श्रेयसं लोके तद्भवान् वक्तुमर्हति
श्रीभगवान्-
शृणु राजन् मया पूर्वं यथा गीतं तु नारदे
तथा ते कथयिष्यामि मद्भक्ताय युधिष्ठिर
यस्तु भक्त्या शुचिर्भूत्वा पञ्चम्यां मे नराधिप
उपवासव्रतं कुर्यात् त्रिकालं चार्चयंस्तु माम्
सर्वक्रतुफलं लब्ध्वा मम लोके महीयते
युधिष्ठिरः-
भगवन् देवदेवेश पञ्चमी नाम का तव
तामहं श्रोतुमिच्छामि कथयस्व ममानघ
श्रीभगवान्-
पर्वद्वयं च द्वादश्यौ श्रवणं च नराधिप
मत्पञ्चमीति विख्याता मत्प्रिया च विशेषतः
तस्मात्तु ब्राह्मणश्रेष्ठैर् मन्निवेशितबुद्धिभिः
उपवासस्तु कर्तव्यो मत्प्रियार्तं युधिष्ठिर
द्वादश्यामेव वा कुर्याद् उपवासमशक्नुवन्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/121/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/121/</guid>
      <description>वैशम्पायनः-
केशवेनैवमाख्याते धर्मपुत्रः पुनः प्रभुम्
पप्रच्छ दानकालस्य विशेषं च विधिं नृप
युधिष्ठिरः-
देव किं फलमाख्यातं दानस्य विषुवेषु च
सूर्येन्दूपप्लवे चैव दत्ते दाने च तत् फलम्
श्रीभगवान्-
शृणुष्व राजन् विषुवे सोमार्कग्रहणेषु च
व्यतीपातेऽयने चैव दानं स्यादक्षयं नृप
राजन् नयनयोर्मध्ये विषुवं सम्प्रचक्षते
समे रात्रिदिने तत्र सन्ध्यायां विषुवे नृप
ब्रह्माऽहं शङ्करश्चापि तिष्ठामस्सहितास्सकृत्
क्रियाकरणकार्याणाम् एकीभावत्वकारणात्
अस्माकमेकीभूतानां निष्कलं तत्पदं पदम्
तन्मुहूर्तं परं पुण्यं राजन् विषुवसञ्ज्ञितम्
तदेवाद्यक्षरं ब्रह्म परं ब्रह्मेति कीर्तितम्
तस्मिन् मुहूर्ते सर्वेऽपि चिन्तयन्तः परं पदम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/122/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/122/</guid>
      <description>युधिष्ठिरः-
कीदृशा ब्राह्मणाः पुण्या भावशुद्धास्सुरेश्वर
यत् कर्म सफलं नेति कथयस्य ममानघ
श्रीभगवान्-
शृणु पाण्डव तत् सर्वं ब्राह्मणानां यथाक्रमम्
सफलं निष्फलं चेति तेषां कर्म ब्रवीमि ते
त्रिदण्डधारणं मौनं जटाधारणमुण्डनम्
वल्कलाजिनसंवासो व्रतचर्याऽभिषेचनम्
अग्निहोत्रं गृहे वासस् स्वाध्यायो दारसत्क्रिया
सर्वाण्येतानि वै मिथ्या यदि भावो न निर्मलः
अग्निहोत्रं वृथा राजन् वृथा वेदास्तथैव च
शीलेन देवास्तुष्यन्ति श्रुतयस्तत्र कारणम्
क्षान्तं दान्तं जितक्रोधं जितात्मानं जितेन्द्रियम्
तमग्र्यं ब्राह्मणं मन्ये शेषाश्शूद्रा इति स्मृताः
अग्निहोत्रव्रतपरान् स्वाध्यायनिरताञ् छुचीन्
उपवासरतान् दान्तांस् तान् देवा ब्राह्मणान् विदुः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/123/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/123/</guid>
      <description>युधिष्ठिरः-
कीदृशानां तु शूद्राणां नानुगृह्णासि चार्चनम्
उद्वेगस्तव कस्माद्धि तन्मे ब्रूहि सुरेश्वर
श्रीभगवान्-
अव्रतेनाप्यभक्तेन स्पृष्टां शूद्रेण चार्चनाम्
तां वर्जयामि राजेन्द्र श्वपाकविहितामिव
अहं च शङ्करश्चापि गावो विप्रास्तथैव च
अश्वत्थोऽमररूपं च त्रयमेतद्युधिष्ठिर
एतत् त्रयं हि मद्भक्तो नावमन्येत कर्हिचित्
अवमानितमेतत्तु दहत्यासप्तमं कुलम्
अश्वत्थो ब्राह्मणा गावो मन्मयास्तारयन्ति हि
तस्मादेतत् प्रयत्नेन त्रयं पूजय पाण्डव
युधिष्ठिरः-
ब्राह्मणेनैव देहेन शुद्रत्वं कथमाप्नुयात्
ब्रह्म वा नश्यति कथं वक्तुं देव त्वमर्हसि
श्रीभगवान्-
कूपस्नानं तु यो विप्रः कुर्याद्द्वादशवार्षिकम्
स तेनैव शरीरेण शूद्रत्वं यात्यसंशयः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/14/124/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/14/124/</guid>
      <description>युधिष्ठिरः-
श्रीभगवान्-
देशान्तरगते विप्रे संयुक्ते कालधर्मणा
शरीरनाशे सम्प्राप्ते कथं प्रेतविकल्पना
श्रूयतामाहिताग्नेस्तु तथाभूतस्य संस्क्रिया
पालाशबृन्दैः प्रतिमा कर्तव्या कल्पचोदिता
त्रीणि षष्टिशतान्याहुर् अस्थीन्यस्य नराधिप
तेषां विकल्पना कार्या यथाशास्त्रविनिश्चियम्
अशीत्यर्धं शिरसि च ग्रीवायां दश एव च
बाह्वोश्चापि शतं दद्याद् अङ्गुलीषु पुनर्दश
उरसि त्रिंशतं दद्याज् जठरे वाऽपि विंशतिः
वृषणे द्वादशार्धं तु शिश्ने चाष्टार्धमेव च
दद्यात्तु शतमूर्वोस्तु षष्ट्यर्धं जानुजङ्घयोः
दश दद्याच्चरणयोर् एषा प्रेतस्य निष्कृतिः
युधिष्ठिरः-
विशेषतीर्थं सर्वेषाम् अशक्तानामनुग्रहात्
भक्तानां तारणार्तं वै वक्तुमर्हसि धर्मतः
श्रीभगवान्-
प्रवरं सर्वतीर्थानां सत्यं गायन्ति सामगाः</description>
    </item>
    
  </channel>
</rss>
