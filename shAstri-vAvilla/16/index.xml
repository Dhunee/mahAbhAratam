<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१६ on महाभारते विश्वासटिप्पन्यः</title>
    <link>https://vishvAsa.github.io/mahAbhAratam/shAstri-vAvilla/16/</link>
    <description>Recent content in &#43;१६ on महाभारते विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/mahAbhAratam/shAstri-vAvilla/16/index.xml" rel="self" type="application/rss+xml" />
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/16/001/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/16/001/</guid>
      <description>वैशम्पायनः
षट्त्रिंशे त्वथ सम्प्राप्ते वर्षे कौरवनन्दनः
ददर्श विपरीतानि निमित्तानि युधिष्टिरः
ववुर्वातास्सनिर्घाता रूक्षाश्शर्करवर्षिणः
अपसव्यानि शकुना मण्डलानि प्रचक्रिरे
प्रत्यगूहुर्महानद्यो दिशो नीहारसंवृताः
उल्काश्चाङ्गारवर्षिण्यः प्रपेतुर्गगनाद्भुवि
आदित्यो रजसा राजन् समवच्छन्नमण्डलः
विरश्मिरुदये नित्यं कबन्धैस्समलङ्कृतः
परिवेषाश्च दृश्यन्ते दारुणाश्चन्द्रसूर्ययोः
त्रिवर्णाश्श्यामरूक्षान्तास् तथा भस्मारुणप्रभाः
एते चान्ये च बहव उत्पाता भयशंसिनः
दृश्यन्ते जगतो नाथे दिवमारोढुमिच्छति
यस्य प्रसादाद्धर्मोऽयं कृते यद्वत् कलावपि
पाण्डवास्तु महाभाग युक्तास्तु यशसाऽनघाः
कस्य चित्त्वथ कालस्य कुरुराजो युधिष्ठिरः
शुश्राव वृष्णिचक्रस्य मुसलोत्सादनं कृतम्
विमुक्तं वासुदेवं च श्रुत्वा रामं च पाण्डवः
समानीयाब्रवीद्भ्रातॄन् किं करिष्याम इत्युत</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/16/002/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/16/002/</guid>
      <description>वैशम्पायनः
एवं प्रयतमानानां वृष्णीनामन्धकैस्सह
कालो गृहाणि सर्वेषां परिचक्राम नित्यशः
करालो विकटो मुण्डः पुरुषः कृष्णपिङ्गलः
गृहाण्यावेष्ट्य वृष्णीनां नादृश्यत पुनः क्वचित्
उत्पेदिरे महावाता दारुणाश्च दिने दिने
वृष्ण्यन्धकविनाशाय बहवो रोमहर्षणाः
प्रवृद्धमूषिका रथ्या विभिन्नमणिकास्तथा
वीची कूचीति वाश्यन्त शारिका वृष्णिवेश्मसु |
नोपशाम्यति शब्दश्च स दिवारात्रमेव हि
अन्वकुर्वन्नुलूकानां सारसा वृष्णिवेश्मसु
अजाश्शिवानां च रुतम् अन्वकुर्वन्त भारत
पाण्डरा रक्तपादाश्च विहगाः कालचोदिताः
वृष्ण्यन्धकानां गेहेषु कपोता व्यचरंस्तथा
अजा गोषु व्यजायन्त करभाश्चाश्वतरीषु च
शुनीष्वपि बिडालाश्च मूषिका नकुलीष्वपि
नापत्रपन्त पापानि कुर्वन्तो वृष्णयस्तथा</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/16/003/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/16/003/</guid>
      <description>वैशम्पायनः
काली स्त्री पाण्डुरैर्दन्तैः प्रविश्य हसती निशि
स्त्रियस्स्वप्नेषु मुष्णन्ती द्वारकां परिधावति
अग्निहोत्रनिकेतेषु वास्तुमध्येषु वेश्मसु
वृष्ण्यन्धकानखादन्त स्वप्नेषूल्का भयानकाः
अलङ्काराश्च शस्त्राणि ध्वजाश्च कवचानि च
ह्रियमाणा ह्यदृश्यन्त रक्षोभिस्सुभयानकैः
तच्चाग्निदत्तं कृष्णस्य वज्रनाभमयस्मयम्
दिवमारूढवच्चक्रं वृष्णीनां पश्यतां तदा
युक्तं रथं दिव्यमादित्यवर्णं हया हरन् पश्यतो दारुकस्य
ते सागरस्योपरिष्टादगच्छन् मनोजवा मेघपुष्पादिवाहाः
तालस्सुपर्णश्च महाध्वजौ तौ सुपूजितौ रामजनार्दनाभ्याम्
उच्चैर्जह्रुरप्सरसश्च देवा ऊचुर्दिव्या गम्यतां तीर्थयात्रा
भगवद्दर्शनस्पर्शस्नेहैर्विजितभोगिनाम्
दिवः प्रवेशनार्थं ते विमानैर्दिवमाययुः
ततो जिगमिषन्तस्ते वृष्ण्यन्धकमहारथाः
सान्तःपुरास्तीर्थयात्राम् ईहन्तः पुरुषर्षभाः
ततो मनोहरा हृष्टाः पेयं मांसं मधूनि च</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/16/004/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/16/004/</guid>
      <description>वैशम्पायनः
ततो ययुर्दारुकः केशवश्च बभ्रुश्च रामस्य पदं नयन्तः
अथापश्यद्राममनन्तवीर्यं वृक्षाश्रितं चिन्तयानं विविक्ते
ततस्समासाद्य महानुभावः कृष्णस्तदा दारुकमन्वशासत् ||
श्रीभगवान्
गत्वा कुरून् सर्वमिमं महान्तं पार्थाय शंसस्व वधं यदूनाम् |
ततोऽर्जुनः क्षिप्रमिहोपयातु श्रुत्वा मृतान् यादवान् ब्रह्मशापात् ||
वैशम्पायनः
इतीदमुक्तस्स ययौ रथेन कुरूंस्तदा दारुको नष्टचेताः |
ततो गते दारुके केशवोऽथ दृष्ट्वाऽग्रतो बभ्रुमुवाच वाक्यम् ||
श्रीभगवान्
वैशम्पायनः
स्त्रियो भवान् रक्षितुं यातु शीघ्रं नैता हिंस्युर्दस्यवो वित्तभावात्
स प्रस्थितः केशवेनानुशिष्टो मदातुरो ज्ञातिवधार्दितश्च ||
तं वै यान्तं सन्निधौ केशवस्य त्वरन्तमेकं सहसैव बभ्रुम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/16/005/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/16/005/</guid>
      <description>वैशम्पायनः
दारुकस्तु कुरून् गत्वा दृष्ट्वा पार्थं स्थितं तदा
आचष्ट मौसलैर्वृष्णीन् अन्योन्येनाभिसंहृतान्
श्रुत्वा विनष्टान् वार्ष्णेयान् सभोजान् जनमेजय
पाण्डवाश्शोकसन्तप्ता वित्रस्तमनसोऽभवन्
ततोऽर्जुनस्तानामन्त्र्य केशवस्य प्रियस्सखा
प्रययौ मातुलं द्रष्टुं नेदमस्तीति चाब्रवीत्
स वृष्णिनिलयं गत्वा दारुकेण सह प्रभो
ददर्श द्वारकां वीरो मृतनाथामिव स्त्रियम्
यास्स्म ता लोकनाथेन नाथवत्यः पुराऽभवन्
तास्स्मानाथास्तदा नाथं पार्थं दृष्ट्वा विचुक्रुशुः
षोडश स्त्रीसहस्राणि वासुदेवपरिग्रहाः
तासामासीन्महान् नादो दृष्ट्वैवार्जुनमागतम्
तास्तु दृष्ट्वा स कौरव्यो बाष्पेण पिहितोऽर्जुनः
हीनाः पुत्रैश्च कृष्णेन नाशकत् सोऽभिवीक्षितुम्
तां स्म वृष्ण्यन्धकजलां हयमीनां रथोडुपाम्
वादित्रस्वननिर्घोषां वेश्मतीर्थमहाग्रहाम्</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/16/006/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/16/006/</guid>
      <description>वैशम्पायनः
तं शयानं महात्मानं वीरमानकदुन्दुभिम्
पुत्रशोकाभिसन्तप्तं ददर्श कुरुनन्दनः
तस्याश्रुपरिपूर्णाक्षो व्यूढोरस्को महाभुजः
आर्तस्यार्ततरः पार्थः पादौ जग्राह भारत
तस्य मूर्धानमाघ्रातुम् इयेषानकदुन्दुभिः
स्वस्रीयस्य महाबाहुर् न शशाक च शत्रुहन्
समालिङ्ग्यार्जुनो वृद्धं स भुजाभ्यां महाभुजः
रुरोदाथ स्मरञ्छौरिं विललाप सुविह्वलः
भ्रातॄन् पुत्रांश्च पौत्रांश्च दौहित्रांश्च तथैव च
वसुदेवः
यैर्जिता भूमिपालाश्च दैत्याश्च शतशोऽर्जुन
तान् दृष्ट्वा नेह पश्यामि जीवाम्यर्जुन दुर्मनाः
यौ तावर्जुन शिष्यौ ते प्रियौ बहुमतौ सदा
तयोरपनये पार्थ वृष्णयो निधनं गताः
यौ तौ वृष्णिप्रवीराणां द्वावेवातिरथौ स्मृतौ
प्रद्युम्नो युयुधानश्च कथयन् कत्थसे च यौ</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/16/007/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/16/007/</guid>
      <description>वैशम्पायनः
एवमुक्तस्ततः पार्थो मातुलेन परन्तप
दुर्मना दीनमनसं वसुदेवमुवाच ह
अर्जुनः
नाहं वृष्णिप्रवीरेण मधुभिश्चैव मातुल
विहीनां पृथिवीं द्रष्टुं शक्तश्चिरमिह प्रभो
राजा च भीमसेनश्च सहदेवश्च पाण्डवः
नकुलो याज्ञसेनी च षडेकमनसो वयम्
राज्यसङ्क्रमणे चापि कामोऽयं नित्यमेव हि
तमिमं विद्धि सम्प्राप्तं कालं कालविदां वर
सर्वथा वृष्णिदारांस्तु बालवृद्धांस्तथैव च
नयिष्ये परिगृह्याहमिन्द्रप्रस्थमरिन्दम |
इत्युक्त्वा दारुकमिदं वाक्यमाह धनञ्जयः
अर्जुनः
अमात्यान् वृष्णिवीराणां द्रष्टुमिच्छामि मा चिरम्
इत्युक्त्वा वृष्णिवीराणां सुधर्मां यादवीं सभाम्
प्रविवेशार्जुनश्शूरश् शोचमानो महाभुजः
तमासनगतं तत्र सर्वाः प्रकृतयस्तथा
ब्राह्मणा नागराश्चैव परिवार्योपतस्थिरे</description>
    </item>
    
    <item>
      <title></title>
      <link>https://vishvAsa.github.io/mahAbhAratam/shAstri-vAvilla/16/008/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/shAstri-vAvilla/16/008/</guid>
      <description>वैशम्पायनः
प्रविश्य त्वर्जुनो राजन्नाश्रमं सत्यवादिनः
ददर्शासीनमेकान्ते मुनिं सत्यवतीसुतम्
स तमासाद्य धर्मज्ञमुपतस्थे महाव्रतम्
अर्जुनोऽस्मीति नाम्ना वै निवेद्याभ्यवदत्तदा
स्वागतं तेऽस्त्विति प्राह स मुनिस्सत्यसङ्गरः
आस्यतामिति चोवाच प्रसन्नात्मा महामुनिः
तमप्रतीतमनसं निश्श्वसन्तं पुनःपुनः
निर्विण्णमनसं दृष्ट्वा पार्थं व्यासोऽब्रवीद्वचः
व्यासः
नखकेशदशाकुम्भवारिणा किं समुक्षितः
आभीरजोऽभियातस्ते ब्राह्मणो निहतस्त्वया
पराजितो वा युद्धेऽपि गतश्रीरिव लक्ष्यसे
न वा प्रत्यभिजानामि किमिदं भरतर्षभ
श्रोतव्यं चेन्मया पार्थ शंस मे कुरुपुङ्गव
अर्जुनः
यस्स मेघवपुश्श्रीमान् बृहत्पङ्कजलोचनः
स कृष्णस्सह रामेण त्यक्त्वा देहं दिवं गतः
तदनुस्मृत्य सम्मोहं सदा शोकं महामते</description>
    </item>
    
  </channel>
</rss>
