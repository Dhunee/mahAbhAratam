<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०२ on महाभारते विश्वासटिप्पन्यः</title>
    <link>https://vishvAsa.github.io/mahAbhAratam/sukthankarAdi-pAThaH/02/</link>
    <description>Recent content in &#43;०२ on महाभारते विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/mahAbhAratam/sukthankarAdi-pAThaH/02/index.xml" rel="self" type="application/rss+xml" />
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/001/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/001/</guid>
      <description>वैशम्पायन उवाच	001
ततोऽब्रवीन्मयः पार्थं वासुदेवस्य सन्निधौ	001a
प्राञ्जलिः श्लक्ष्णया वाचा पूजयित्वा पुनः पुनः	001c
002a अस्माच्च कृष्णात्सङ्क्रुद्धात्पावकाच्च दिधक्षतः 002c त्वया त्रातोऽस्मि कौन्तेय ब्रूहि किं करवाणि ते 003 अर्जुन उवाच 003a कृतमेव त्वया सर्वं स्वस्ति गच्छ महासुर 003c प्रीतिमान्भव मे नित्यं प्रीतिमन्तो वयं च ते 004 मय उवाच 004a युक्तमेतत्त्वयि विभो यथात्थ पुरुषर्षभ 004c प्रीतिपूर्वमहं किञ्चित्कर्तुमिच्छामि भारत 005a अहं हि विश्वकर्मा वै दानवानां महाकविः 005c सोऽहं वै त्वत्कृते किञ्चित्कर्तुमिच्छामि पाण्डव 006 अर्जुन उवाच 006a प्राणकृच्छ्राद्विमुक्तं त्वमात्मानं मन्यसे मया 006c एवं गते न शक्ष्यामि किञ्चित्कारयितुं त्वया 007a न चापि तव सङ्कल्पं मोघमिच्छामि दानव 007c कृष्णस्य क्रियतां किञ्चित्तथा प्रतिकृतं मयि 008 वैशम्पायन उवाच 008a चोदितो वासुदेवस्तु मयेन भरतर्षभ 008c मुहूर्तमिव सन्दध्यौ किमयं चोद्यतामिति 009a चोदयामास तं कृष्णः सभा वै क्रियतामिति 009c धर्मराजस्य दैतेय यादृशीमिह मन्यसे 010a यां कृतां नानुकुर्युस्ते मानवाः प्रेक्ष्य विस्मिताः 010c मनुष्यलोके कृत्स्नेऽस्मिंस्तादृशीं कुरु वै सभाम् 011a यत्र दिव्यानभिप्रायान्पश्येम विहितांस्त्वया 011c आसुरान्मानुषांश्चैव तां सभां कुरु वै मय 012a प्रतिगृह्य तु तद्वाक्यं सम्प्रहृष्टो मयस्तदा 012c विमानप्रतिमां चक्रे पाण्डवस्य सभां मुदा 013a ततः कृष्णश्च पार्थश्च धर्मराजे युधिष्ठिरे 013c सर्वमेतद्यथावेद्य दर्शयामासतुर्मयम् 014a तस्मै युधिष्ठिरः पूजां यथार्हमकरोत्तदा 014c स तु तां प्रतिजग्राह मयः सत्कृत्य सत्कृतः 015a स पूर्वदेवचरितं तत्र तत्र विशां पते 015c कथयामास दैतेयः पाण्डुपुत्रेषु भारत 016a स कालं कञ्चिदाश्वस्य विश्वकर्मा प्रचिन्त्य च 016c सभां प्रचक्रमे कर्तुं पाण्डवानां महात्मनाम् 017a अभिप्रायेण पार्थानां कृष्णस्य च महात्मनः 017c पुण्येऽहनि महातेजाः कृतकौतुकमङ्गलः 018a तर्पयित्वा द्विजश्रेष्ठान्पायसेन सहस्रशः 018c धनं बहुविधं दत्त्वा तेभ्य एव च वीर्यवान् 019a सर्वर्तुगुणसम्पन्नां दिव्यरूपां मनोरमाम् 019c दशकिष्कुसहस्रां तां मापयामास सर्वतः</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/002/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/002/</guid>
      <description>वैशम्पायन उवाच	001
उषित्वा खाण्डवप्रस्थे सुखवासं जनार्दनः	001a
पार्थैः प्रीतिसमायुक्तैः पूजनार्होऽभिपूजितः	001c
गमनाय मतिं चक्रे पितुर्दर्शनलालसः	002a
धर्मराजमथामन्त्र्य पृथां च पृथुलोचनः	002c
ववन्दे चरणौ मूर्ध्ना जगद्वन्द्यः पितृष्वसुः	003a
स तया मूर्ध्न्युपाघ्रातः परिष्वक्तश्च केशवः	003c
ददर्शानन्तरं कृष्णो भगिनीं स्वां महायशाः	004a
तामुपेत्य हृषीकेशः प्रीत्या बाष्पसमन्वितः	004c
अर्थ्यं तथ्यं हितं वाक्यं लघु युक्तमनुत्तमम्	005a
उवाच भगवान्भद्रां सुभद्रां भद्रभाषिणीम्	005c
तया स्वजनगामीनि श्रावितो वचनानि सः	006a
सम्पूजितश्चाप्यसकृच्छिरसा चाभिवादितः	006c
तामनुज्ञाप्य वार्ष्णेयः प्रतिनन्द्य च भामिनीम्	007a</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/003/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/003/</guid>
      <description>वैशम्पायन उवाच	001
अथाब्रवीन्मयः पार्थमर्जुनं जयतां वरम्	001a
आपृच्छे त्वां गमिष्यामि क्षिप्रमेष्यामि चाप्यहम्	001c
उत्तरेण तु कैलासं मैनाकं पर्वतं प्रति	002a
यक्ष्यमाणेषु सर्वेषु दानवेषु तदा मया	002c
कृतं मणिमयं भाण्डं रम्यं बिन्दुसरः प्रति	002e
सभायां सत्यसन्धस्य यदासीद्वृषपर्वणः	003a
आगमिष्यामि तद्गृह्य यदि तिष्ठति भारत	003c
ततः सभां करिष्यामि पाण्डवाय यशस्विने	004a
मनःप्रह्लादिनीं चित्रां सर्वरत्नविभूषिताम्	004c
अस्ति बिन्दुसरस्येव गदा श्रेष्ठा कुरूद्वह	005a
निहिता यौवनाश्वेन राज्ञा हत्वा रणे रिपून्	005c
सुवर्णबिन्दुभिश्चित्रा गुर्वी भारसहा दृढा	005e</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/004/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/004/</guid>
      <description>वैशम्पायन उवाच	001
ततः प्रवेशनं चक्रे तस्यां राजा युधिष्ठिरः	001a
अयुतं भोजयामास ब्राह्मणानां नराधिपः	001c
घृतपायसेन मधुना भक्ष्यैर्मूलफलैस्तथा	002a
अहतैश्चैव वासोभिर्माल्यैरुच्चावचैरपि	002c
ददौ तेभ्यः सहस्राणि गवां प्रत्येकशः प्रभुः	003a
पुण्याहघोषस्तत्रासीद्दिवस्पृगिव भारत	003c
वादित्रैर्विविधैर्गीतैर्गन्धैरुच्चावचैरपि	004a
पूजयित्वा कुरुश्रेष्ठो दैवतानि निवेश्य च	004c
तत्र मल्ला नटा झल्लाः सूता वैतालिकास्तथा	005a
उपतस्थुर्महात्मानं सप्तरात्रं युधिष्ठिरम्	005c
तथा स कृत्वा पूजां तां भ्रातृभिः सह पाण्डवः	006a
तस्यां सभायां रम्यायां रेमे शक्रो यथा दिवि	006c
सभायामृषयस्तस्यां पाण्डवैः सह आसते	007a</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/005/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/005/</guid>
      <description>वैशम्पायन उवाच	001
तथा तत्रोपविष्टेषु पाण्डवेषु महात्मसु	001a
महत्सु चोपविष्टेषु गन्धर्वेषु च भारत	001c
लोकाननुचरन्सर्वानागमत्तां सभामृषिः	002a
नारदः सुमहातेजा ऋषिभिः सहितस्तदा	002c
पारिजातेन राजेन्द्र रैवतेन च धीमता	003a
सुमुखेन च सौम्येन देवर्षिरमितद्युतिः	003c
सभास्थान्पाण्डवान्द्रष्टुं प्रीयमाणो मनोजवः	003e
तमागतमृषिं दृष्ट्वा नारदं सर्वधर्मवित्	004a
सहसा पाण्डवश्रेष्ठः प्रत्युत्थायानुजैः सह	004c
अभ्यवादयत प्रीत्या विनयावनतस्तदा	004e
तदर्हमासनं तस्मै सम्प्रदाय यथाविधि	005a
अर्चयामास रत्नैश्च सर्वकामैश्च धर्मवित्	005c
सोऽर्चितः पाण्डवैः सर्वैर्महर्षिर्वेदपारगः	006a
धर्मकामार्थसंयुक्तं पप्रच्छेदं युधिष्ठिरम्	006c
007 नारद उवाच कच्चिदर्थाश्च कल्पन्ते धर्मे च रमते मनः	007a</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/006/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/006/</guid>
      <description>वैशम्पायन उवाच	001
सम्पूज्याथाभ्यनुज्ञातो महर्षेर्वचनात्परम्	001a
प्रत्युवाचानुपूर्व्येण धर्मराजो युधिष्ठिरः	001c
भगवन्न्याय्यमाहैतं यथावद्धर्मनिश्चयम्	002a
यथाशक्ति यथान्यायं क्रियतेऽयं विधिर्मया	002c
राजभिर्यद्यथा कार्यं पुरा तत्तन्न संशयः	003a
यथान्यायोपनीतार्थं कृतं हेतुमदर्थवत्	003c
वयं तु सत्पथं तेषां यातुमिच्छामहे प्रभो	004a
न तु शक्यं तथा गन्तुं यथा तैर्नियतात्मभिः	004c
एवमुक्त्वा स धर्मात्मा वाक्यं तदभिपूज्य च	005a
मुहूर्तात्प्राप्तकालं च दृष्ट्वा लोकचरं मुनिम्	005c
नारदं स्वस्थमासीनमुपासीनो युधिष्ठिरः	006a
अपृच्छत्पाण्डवस्तत्र राजमध्ये महामतिः	006c
भवान्सञ्चरते लोकान्सदा नानाविधान्बहून्	007a
ब्रह्मणा निर्मितान्पूर्वं प्रेक्षमाणो मनोजवः	007c</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/007/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/007/</guid>
      <description>नारद उवाच	001
शक्रस्य तु सभा दिव्या भास्वरा कर्मभिर्जिता	001a
स्वयं शक्रेण कौरव्य निर्मितार्कसमप्रभा	001c
विस्तीर्णा योजनशतं शतमध्यर्धमायता	002a
वैहायसी कामगमा पञ्चयोजनमुच्छ्रिता	002c
जराशोकक्लमापेता निरातङ्का शिवा शुभा	003a
वेश्मासनवती रम्या दिव्यपादपशोभिता	003c
तस्यां देवेश्वरः पार्थ सभायां परमासने	004a
आस्ते शच्या महेन्द्राण्या श्रिया लक्ष्म्या च भारत	004c
बिभ्रद्वपुरनिर्देश्यं किरीटी लोहिताङ्गदः	005a
विरजोम्बरश्चित्रमाल्यो ह्रीकीर्तिद्युतिभिः सह	005c
तस्यामुपासते नित्यं महात्मानं शतक्रतुम्	006a
मरुतः सर्वतो राजन्सर्वे च गृहमेधिनः	006c
सिद्धा देवर्षयश्चैव साध्या देवगणास्तथा	006e</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/008/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/008/</guid>
      <description>नारद उवाच	001
कथयिष्ये सभां दिव्यां युधिष्ठिर निबोध ताम्	001a
वैवस्वतस्य यामर्थे विश्वकर्मा चकार ह	001c
तैजसी सा सभा राजन्बभूव शतयोजना	002a
विस्तारायामसम्पन्ना भूयसी चापि पाण्डव	002c
अर्कप्रकाशा भ्राजिष्णुः सर्वतः कामचारिणी	003a
नैवातिशीता नात्युष्णा मनसश्च प्रहर्षिणी	003c
न शोको न जरा तस्यां क्षुत्पिपासे न चाप्रियम्	004a
न च दैन्यं क्लमो वापि प्रतिकूलं न चाप्युत	004c
सर्वे कामाः स्थितास्तस्यां ये दिव्या ये च मानुषाः	005a
रसवच्च प्रभूतं च भक्ष्यभोज्यमरिन्दम	005c
पुण्यगन्धाः स्रजस्तत्र नित्यपुष्पफलद्रुमाः	006a</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/009/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/009/</guid>
      <description>नारद उवाच	001
युधिष्ठिर सभा दिव्या वरुणस्य सितप्रभा	001a
प्रमाणेन यथा याम्या शुभप्राकारतोरणा	001c
अन्तःसलिलमास्थाय विहिता विश्वकर्मणा	002a
दिव्यरत्नमयैर्वृक्षैः फलपुष्पप्रदैर्युता	002c
नीलपीतासितश्यामैः सितैर्लोहितकैरपि	003a
अवतानैस्तथा गुल्मैः पुष्पमञ्जरिधारिभिः	003c
तथा शकुनयस्तस्यां नानारूपा मृदुस्वराः	004a
अनिर्देश्या वपुष्मन्तः शतशोऽथ सहस्रशः	004c
सा सभा सुखसंस्पर्शा न शीता न च घर्मदा	005a
वेश्मासनवती रम्या सिता वरुणपालिता	005c
यस्यामास्ते स वरुणो वारुण्या सह भारत	006a
दिव्यरत्नाम्बरधरो भूषणैरुपशोभितः	006c
स्रग्विणो भूषिताश्चापि दिव्यमाल्यानुकर्षिणः	007a
आदित्यास्तत्र वरुणं जलेश्वरमुपासते	007c</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/010/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/010/</guid>
      <description>नारद उवाच	001
सभा वैश्रवणी राजञ्शतयोजनमायता	001a
विस्तीर्णा सप्ततिश्चैव योजनानि सितप्रभा	001c
तपसा निर्मिता राजन्स्वयं वैश्रवणेन सा	002a
शशिप्रभा खेचरीणां कैलासशिखरोपमा	002c
गुह्यकैरुह्यमाना सा खे विषक्तेव दृश्यते	003a
दिव्या हेममयैरुच्चैः पादपैरुपशोभिता	003c
रश्मिवती भास्वरा च दिव्यगन्धा मनोरमा	004a
सिताभ्रशिखराकारा प्लवमानेव दृश्यते	004c
तस्यां वैश्रवणो राजा विचित्राभरणाम्बरः	005a
स्त्रीसहस्रावृतः श्रीमानास्ते ज्वलितकुण्डलः	005c
दिवाकरनिभे पुण्ये दिव्यास्तरणसंवृते	006a
दिव्यपादोपधाने च निषण्णः परमासने	006c
मन्दाराणामुदाराणां वनानि सुरभीणि च	007a
सौगन्धिकानां चादाय गन्धान्गन्धवहः शुचिः	007c</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/011/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/011/</guid>
      <description>नारद उवाच	001
पुरा देवयुगे राजन्नादित्यो भगवान्दिवः	001a
आगच्छन्मानुषं लोकं दिदृक्षुर्विगतक्लमः	001c
चरन्मानुषरूपेण सभां दृष्ट्वा स्वयम्भुवः	002a
सभामकथयन्मह्यं ब्राह्मीं तत्त्वेन पाण्डव	002c
अप्रमेयप्रभां दिव्यां मानसीं भरतर्षभ	003a
अनिर्देश्यां प्रभावेन सर्वभूतमनोरमाम्	003c
श्रुत्वा गुणानहं तस्याः सभायाः पाण्डुनन्दन	004a
दर्शनेप्सुस्तथा राजन्नादित्यमहमब्रुवम्	004c
भगवन्द्रष्टुमिच्छामि पितामहसभामहम्	005a
येन सा तपसा शक्या कर्मणा वापि गोपते	005c
औषधैर्वा तथा युक्तैरुत वा मायया यया	006a
तन्ममाचक्ष्व भगवन्पश्येयं तां सभां कथम्	006c
ततः स भगवान्सूर्यो मामुपादाय वीर्यवान्	007a</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/012/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/012/</guid>
      <description>वैशम्पायन उवाच	001
ऋषेस्तद्वचनं श्रुत्वा निशश्वास युधिष्ठिरः	001a
चिन्तयन्राजसूयाप्तिं न लेभे शर्म भारत	001c
राजर्षीणां हि तं श्रुत्वा महिमानं महात्मनाम्	002a
यज्वनां कर्मभिः पुण्यैर्लोकप्राप्तिं समीक्ष्य च	002c
हरिश्चन्द्रं च राजर्षिं रोचमानं विशेषतः	003a
यज्वानं यज्ञमाहर्तुं राजसूयमियेष सः	003c
युधिष्ठिरस्ततः सर्वानर्चयित्वा सभासदः	004a
प्रत्यर्चितश्च तैः सर्वैर्यज्ञायैव मनो दधे	004c
स राजसूयं राजेन्द्र कुरूणामृषभः क्रतुम्	005a
आहर्तुं प्रवणं चक्रे मनः सञ्चिन्त्य सोऽसकृत्	005c
भूयश्चाद्भुतवीर्यौजा धर्ममेवानुपालयन्	006a
किं हितं सर्वलोकानां भवेदिति मनो दधे	006c</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/013/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/013/</guid>
      <description>श्रीकृष्ण उवाच	001
सर्वैर्गुणैर्महाराज राजसूयं त्वमर्हसि	001a
जानतस्त्वेव ते सर्वं किञ्चिद्वक्ष्यामि भारत	001c
जामदग्न्येन रामेण क्षत्रं यदवशेषितम्	002a
तस्मादवरजं लोके यदिदं क्षत्रसञ्ज्ञितम्	002c
कृतोऽयं कुलसङ्कल्पः क्षत्रियैर्वसुधाधिप	003a
निदेशवाग्भिस्तत्ते ह विदितं भरतर्षभ	003c
ऐलस्येक्ष्वाकुवंशस्य प्रकृतिं परिचक्षते	004a
राजानः श्रेणिबद्धाश्च ततोऽन्ये क्षत्रिया भुवि	004c
ऐलवंश्यास्तु ये राजंस्तथैवेक्ष्वाकवो नृपाः	005a
तानि चैकशतं विद्धि कुलानि भरतर्षभ	005c
ययातेस्त्वेव भोजानां विस्तरोऽतिगुणो महान्	006a
भजते च महाराज विस्तरः स चतुर्दिशम्	006c
तेषां तथैव तां लक्ष्मीं सर्वक्षत्रमुपासते	007a</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/014/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/014/</guid>
      <description>युधिष्ठिर उवाच	001
उक्तं त्वया बुद्धिमता यन्नान्यो वक्तुमर्हति	001a
संशयानां हि निर्मोक्ता त्वन्नान्यो विद्यते भुवि	001c
गृहे गृहे हि राजानः स्वस्य स्वस्य प्रियङ्कराः	002a
न च साम्राज्यमाप्तास्ते सम्राट्शब्दो हि कृत्स्नभाक्	002c
कथं परानुभावज्ञः स्वं प्रशंसितुमर्हति	003a
परेण समवेतस्तु यः प्रशस्तः स पूज्यते	003c
विशाला बहुला भूमिर्बहुरत्नसमाचिता	004a
दूरं गत्वा विजानाति श्रेयो वृष्णिकुलोद्वह	004c
शममेव परं मन्ये न तु मोक्षाद्भवेच्छमः	005a
आरम्भे पारमेष्ठ्यं तु न प्राप्यमिति मे मतिः	005c
एवमेवाभिजानन्ति कुले जाता मनस्विनः	006a</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/015/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/015/</guid>
      <description>युधिष्ठिर उवाच	001
सम्राड्गुणमभीप्सन्वै युष्मान्स्वार्थपरायणः	001a
कथं प्रहिणुयां भीमं बलात्केवलसाहसात्	001c
भीमार्जुनावुभौ नेत्रे मनो मन्ये जनार्दनम्	002a
मनश्चक्षुर्विहीनस्य कीदृशं जीवितं भवेत्	002c
जरासन्धबलं प्राप्य दुष्पारं भीमविक्रमम्	003a
श्रमो हि वः पराजय्यात्किमु तत्र विचेष्टितम्	003c
अस्मिन्नर्थान्तरे युक्तमनर्थः प्रतिपद्यते	004a
यथाहं विमृशाम्येकस्तत्तावच्छ्रूयतां मम	004c
सन्न्यासं रोचये साधु कार्यस्यास्य जनार्दन	005a
प्रतिहन्ति मनो मेऽद्य राजसूयो दुरासदः	005c
006 वैशम्पायन उवाच पार्थः प्राप्य धनुःश्रेष्ठमक्षय्यौ च महेषुधी	006a
रथं ध्वजं सभां चैव युधिष्ठिरमभाषत	006c
धनुरस्त्रं शरा वीर्यं पक्षो भूमिर्यशो बलम्	007a</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/016/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/016/</guid>
      <description>वासुदेव उवाच	001
जातस्य भारते वंशे तथा कुन्त्याः सुतस्य च	001a
या वै युक्ता मतिः सेयमर्जुनेन प्रदर्शिता	001c
न मृत्योः समयं विद्म रात्रौ वा यदि वा दिवा	002a
न चापि कञ्चिदमरमयुद्धेनापि शुश्रुमः	002c
एतावदेव पुरुषैः कार्यं हृदयतोषणम्	003a
नयेन विधिदृष्टेन यदुपक्रमते परान्	003c
सुनयस्यानपायस्य संयुगे परमः क्रमः	004a
संशयो जायते साम्ये साम्यं च न भवेद्द्वयोः	004c
ते वयं नयमास्थाय शत्रुदेहसमीपगाः	005a
कथमन्तं न गच्छेम वृक्षस्येव नदीरयाः	005c
पररन्ध्रे पराक्रान्ताः स्वरन्ध्रावरणे स्थिताः	005e</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/017/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/017/</guid>
      <description>राक्षस्युवाच	001
जरा नामास्मि भद्रं ते राक्षसी कामरूपिणी	001a
तव वेश्मनि राजेन्द्र पूजिता न्यवसं सुखम्	001c
साहं प्रत्युपकारार्थं चिन्तयन्त्यनिशं नृप	002a
तवेमे पुत्रशकले दृष्टवत्यस्मि धार्मिक	002c
संश्लेषिते मया दैवात्कुमारः समपद्यत	003a
तव भाग्यैर्महाराज हेतुमात्रमहं त्विह	003c
004 कृष्ण उवाच एवमुक्त्वा तु सा राजंस्तत्रैवान्तरधीयत	004a
स गृह्य च कुमारं तं प्राविशत्स्वगृहं नृपः	004c
तस्य बालस्य यत्कृत्यं तच्चकार नृपस्तदा	005a
आज्ञापयच्च राक्षस्या मागधेषु महोत्सवम्	005c
तस्य नामाकरोत्तत्र प्रजापतिसमः पिता	006a
जरया सन्धितो यस्माज्जरासन्धस्ततोऽभवत्	006c</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/018/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/018/</guid>
      <description>वासुदेव उवाच	001
पतितौ हंसडिभकौ कंसामात्यौ निपातितौ	001a
जरासन्धस्य निधने कालोऽयं समुपागतः	001c
न स शक्यो रणे जेतुं सर्वैरपि सुरासुरैः	002a
प्राणयुद्धेन जेतव्यः स इत्युपलभामहे	002c
मयि नीतिर्बलं भीमे रक्षिता चावयोर्जुनः	003a
साधयिष्याम तं राजन्वयं त्रय इवाग्नयः	003c
त्रिभिरासादितोऽस्माभिर्विजने स नराधिपः	004a
न सन्देहो यथा युद्धमेकेनाभ्युपयास्यति	004c
अवमानाच्च लोकस्य व्यायतत्वाच्च धर्षितः	005a
भीमसेनेन युद्धाय ध्रुवमभ्युपयास्यति	005c
अलं तस्य महाबाहुर्भीमसेनो महाबलः	006a
लोकस्य समुदीर्णस्य निधनायान्तको यथा	006c
यदि ते हृदयं वेत्ति यदि ते प्रत्ययो मयि	007a</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/019/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/019/</guid>
      <description>वासुदेव उवाच	001
एष पार्थ महान्स्वादुः पशुमान्नित्यमम्बुमान्	001a
निरामयः सुवेश्माढ्यो निवेशो मागधः शुभः	001c
वैहारो विपुलः शैलो वराहो वृषभस्तथा	002a
तथैवर्षिगिरिस्तात शुभाश्चैत्यकपञ्चमाः	002c
एते पञ्च महाशृङ्गाः पर्वताः शीतलद्रुमाः	003a
रक्षन्तीवाभिसंहत्य संहताङ्गा गिरिव्रजम्	003c
पुष्पवेष्टितशाखाग्रैर्गन्धवद्भिर्मनोरमैः	004a
निगूढा इव लोध्राणां वनैः कामिजनप्रियैः	004c
शूद्रायां गौतमो यत्र महात्मा संशितव्रतः	005a
औशीनर्यामजनयत्काक्षीवादीन्सुतानृषिः	005c
गौतमः क्षयणादस्मादथासौ तत्र वेश्मनि	006a
भजते मागधं वंशं स नृपाणामनुग्रहात्	006c
अङ्गवङ्गादयश्चैव राजानः सुमहाबलाः	007a
गौतमक्षयमभ्येत्य रमन्ते स्म पुरार्जुन	007c
वनराजीस्तु पश्येमाः प्रियालानां मनोरमाः	008a</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/020/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/020/</guid>
      <description>जरासन्ध उवाच	001
न स्मरेयं कदा वैरं कृतं युष्माभिरित्युत	001a
चिन्तयंश्च न पश्यामि भवतां प्रति वैकृतम्	001c
वैकृते चासति कथं मन्यध्वं मामनागसम्	002a
अरिं विब्रूत तद्विप्राः सतां समय एष हि	002c
अथ धर्मोपघाताद्धि मनः समुपतप्यते	003a
योऽनागसि प्रसृजति क्षत्रियोऽपि न संशयः	003c
अतोऽन्यथाचरँल्लोके धर्मज्ञः सन्महाव्रतः	004a
वृजिनां गतिमाप्नोति श्रेयसोऽप्युपहन्ति च	004c
त्रैलोक्ये क्षत्रधर्माद्धि श्रेयांसं साधुचारिणाम्	005a
अनागसं प्रजानानाः प्रमादादिव जल्पथ	005c
006 वासुदेव उवाच कुलकार्यं महाराज कश्चिदेकः कुलोद्वहः	006a
वहते तन्नियोगाद्वै वयमभ्युत्थितास्त्रयः	006c</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/021/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/021/</guid>
      <description>वैशम्पायन उवाच	001
ततस्तं निश्चितात्मानं युद्धाय यदुनन्दनः	001a
उवाच वाग्मी राजानं जरासन्धमधोक्षजः	001c
त्रयाणां केन ते राजन्योद्धुं वितरते मनः	002a
अस्मदन्यतमेनेह सज्जीभवतु को युधि	002c
एवमुक्तः स कृष्णेन युद्धं वव्रे महाद्युतिः	003a
जरासन्धस्ततो राजन्भीमसेनेन मागधः	003c
धारयन्नगदान्मुख्यान्निर्वृतीर्वेदनानि च	004a
उपतस्थे जरासन्धं युयुत्सुं वै पुरोहितः	004c
कृतस्वस्त्ययनो विद्वान्ब्राह्मणेन यशस्विना	005a
समनह्यज्जरासन्धः क्षत्रधर्ममनुव्रतः	005c
अवमुच्य किरीटं स केशान्समनुमृज्य च	006a
उदतिष्ठज्जरासन्धो वेलातिग इवार्णवः	006c
उवाच मतिमान्राजा भीमं भीमपराक्रमम्	007a
भीम योत्स्ये त्वया सार्धं श्रेयसा निर्जितं वरम्	007c</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/022/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/022/</guid>
      <description>वैशम्पायन उवाच	001
भीमसेनस्ततः कृष्णमुवाच यदुनन्दनम्	001a
बुद्धिमास्थाय विपुलां जरासन्धजिघांसया	001c
नायं पापो मया कृष्ण युक्तः स्यादनुरोधितुम्	002a
प्राणेन यदुशार्दूल बद्धवङ्क्षणवाससा	002c
एवमुक्तस्ततः कृष्णः प्रत्युवाच वृकोदरम्	003a
त्वरयन्पुरुषव्याघ्रो जरासन्धवधेप्सया	003c
यत्ते दैवं परं सत्त्वं यच्च ते मातरिश्वनः	004a
बलं भीम जरासन्धे दर्शयाशु तदद्य नः	004c
एवमुक्तस्तदा भीमो जरासन्धमरिन्दमः	005a
उत्क्षिप्य भ्रामयद्राजन्बलवन्तं महाबलः	005c
भ्रामयित्वा शतगुणं भुजाभ्यां भरतर्षभ	006a
बभञ्ज पृष्ठे सङ्क्षिप्य निष्पिष्य विननाद च	006c
तस्य निष्पिष्यमाणस्य पाण्डवस्य च गर्जतः	007a</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/023/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/023/</guid>
      <description>वैशम्पायन उवाच	001
पार्थः प्राप्य धनुःश्रेष्ठमक्षय्यौ च महेषुधी	001a
रथं ध्वजं सभां चैव युधिष्ठिरमभाषत	001c
धनुरस्त्रं शरा वीर्यं पक्षो भूमिर्यशो बलम्	002a
प्राप्तमेतन्मया राजन्दुष्प्रापं यदभीप्सितम्	002c
तत्र कृत्यमहं मन्ये कोशस्यास्य विवर्धनम्	003a
करमाहारयिष्यामि राज्ञः सर्वान्नृपोत्तम	003c
विजयाय प्रयास्यामि दिशं धनदरक्षिताम्	004a
तिथावथ मुहूर्ते च नक्षत्रे च तथा शिवे	004c
धनञ्जयवचः श्रुत्वा धर्मराजो युधिष्ठिरः	005a
स्निग्धगम्भीरनादिन्या तं गिरा प्रत्यभाषत	005c
स्वस्ति वाच्यार्हतो विप्रान्प्रयाहि भरतर्षभ	006a
दुर्हृदामप्रहर्षाय सुहृदां नन्दनाय च	006c
विजयस्ते ध्रुवं पार्थ प्रियं काममवाप्नुहि	006e</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/024/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/024/</guid>
      <description>वैशम्पायन उवाच	001
तं विजित्य महाबाहुः कुन्तीपुत्रो धनञ्जयः	001a
प्रययावुत्तरां तस्माद्दिशं धनदपालिताम्	001c
अन्तर्गिरिं च कौन्तेयस्तथैव च बहिर्गिरिम्	002a
तथोपरिगिरिं चैव विजिग्ये पुरुषर्षभः	002c
विजित्य पर्वतान्सर्वान्ये च तत्र नराधिपाः	003a
तान्वशे स्थापयित्वा स रत्नान्यादाय सर्वशः	003c
तैरेव सहितः सर्वैरनुरज्य च तान्नृपान्	004a
कुलूतवासिनं राजन्बृहन्तमुपजग्मिवान्	004c
मृदङ्गवरनादेन रथनेमिस्वनेन च	005a
हस्तिनां च निनादेन कम्पयन्वसुधामिमाम्	005c
ततो बृहन्तस्तरुणो बलेन चतुरङ्गिणा	006a
निष्क्रम्य नगरात्तस्माद्योधयामास पाण्डवम्	006c
सुमहान्सन्निपातोऽभूद्धनञ्जयबृहन्तयोः	007a
न शशाक बृहन्तस्तु सोढुं पाण्डवविक्रमम्	007c</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/025/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/025/</guid>
      <description>वैशम्पायन उवाच	001
स श्वेतपर्वतं वीरः समतिक्रम्य भारत	001a
देशं किम्पुरुषावासं द्रुमपुत्रेण रक्षितम्	001c
महता सन्निपातेन क्षत्रियान्तकरेण ह	002a
व्यजयत्पाण्डवश्रेष्ठः करे चैव न्यवेशयत्	002c
तं जित्वा हाटकं नाम देशं गुह्यकरक्षितम्	003a
पाकशासनिरव्यग्रः सहसैन्यः समासदत्	003c
तांस्तु सान्त्वेन निर्जित्य मानसं सर उत्तमम्	004a
ऋषिकुल्याश्च ताः सर्वा ददर्श कुरुनन्दनः	004c
सरो मानसमासाद्य हाटकानभितः प्रभुः	005a
गन्धर्वरक्षितं देशं व्यजयत्पाण्डवस्ततः	005c
तत्र तित्तिरिकल्माषान्मण्डूकाक्षान्हयोत्तमान्	006a
लेभे स करमत्यन्तं गन्धर्वनगरात्तदा	006c
उत्तरं हरिवर्षं तु समासाद्य स पाण्डवः	007a</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/026/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/026/</guid>
      <description>वैशम्पायन उवाच	001
एतस्मिन्नेव काले तु भीमसेनोऽपि वीर्यवान्	001a
धर्मराजमनुज्ञाप्य ययौ प्राचीं दिशं प्रति	001c
महता बलचक्रेण परराष्ट्रावमर्दिना	002a
वृतो भरतशार्दूलो द्विषच्छोकविवर्धनः	002c
स गत्वा राजशार्दूलः पाञ्चालानां पुरं महत्	003a
पाञ्चालान्विविधोपायैः सान्त्वयामास पाण्डवः	003c
ततः स गण्डकीं शूरो विदेहांश्च नरर्षभः	004a
विजित्याल्पेन कालेन दशार्णानगमत्प्रभुः	004c
तत्र दाशार्णको राजा सुधर्मा लोमहर्षणम्	005a
कृतवान्कर्म भीमेन महद्युद्धं निरायुधम्	005c
भीमसेनस्तु तद्दृष्ट्वा तस्य कर्म परन्तपः	006a
अधिसेनापतिं चक्रे सुधर्माणं महाबलम्	006c
ततः प्राचीं दिशं भीमो ययौ भीमपराक्रमः	007a</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/027/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/027/</guid>
      <description>वैशम्पायन उवाच	001
ततः कुमारविषये श्रेणिमन्तमथाजयत्	001a
कोसलाधिपतिं चैव बृहद्बलमरिन्दमः	001c
अयोध्यायां तु धर्मज्ञं दीर्घप्रज्ञं महाबलम्	002a
अजयत्पाण्डवश्रेष्ठो नातितीव्रेण कर्मणा	002c
ततो गोपालकच्छं च सोत्तमानपि चोत्तरान्	003a
मल्लानामधिपं चैव पार्थिवं व्यजयत्प्रभुः	003c
ततो हिमवतः पार्श्वे समभ्येत्य जरद्गवम्	004a
सर्वमल्पेन कालेन देशं चक्रे वशे बली	004c
एवं बहुविधान्देशान्विजित्य पुरुषर्षभः	005a
उन्नाटमभितो जिग्ये कुक्षिमन्तं च पर्वतम्	005c
पाण्डवः सुमहावीर्यो बलेन बलिनां वरः	005e
स काशिराजं समरे सुबन्धुमनिवर्तिनम्	006a
वशे चक्रे महाबाहुर्भीमो भीमपराक्रमः	006c</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/028/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/028/</guid>
      <description>वैशम्पायन उवाच	001
तथैव सहदेवोऽपि धर्मराजेन पूजितः	001a
महत्या सेनया सार्धं प्रययौ दक्षिणां दिशम्	001c
स शूरसेनान्कार्त्स्न्येन पूर्वमेवाजयत्प्रभुः	002a
मत्स्यराजं च कौरव्यो वशे चक्रे बलाद्बली	002c
अधिराजाधिपं चैव दन्तवक्रं महाहवे	003a
जिगाय करदं चैव स्वराज्ये सन्न्यवेशयत्	003c
सुकुमारं वशे चक्रे सुमित्रं च नराधिपम्	004a
तथैवापरमत्स्यांश्च व्यजयत्स पटच्चरान्	004c
निषादभूमिं गोशृङ्गं पर्वतप्रवरं तथा	005a
तरसा व्यजयद्धीमाञ्श्रेणिमन्तं च पार्थिवम्	005c
नवराष्ट्रं विनिर्जित्य कुन्तिभोजमुपाद्रवत्	006a
प्रीतिपूर्वं च तस्यासौ प्रतिजग्राह शासनम्	006c
ततश्चर्मण्वतीकूले जम्भकस्यात्मजं नृपम्	007a</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/029/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/029/</guid>
      <description>वैशम्पायन उवाच	001
नकुलस्य तु वक्ष्यामि कर्माणि विजयं तथा	001a
वासुदेवजितामाशां यथासौ व्यजयत्प्रभुः	001c
निर्याय खाण्डवप्रस्थात्प्रतीचीमभितो दिशम्	002a
उद्दिश्य मतिमान्प्रायान्महत्या सेनया सह	002c
सिंहनादेन महता योधानां गर्जितेन च	003a
रथनेमिनिनादैश्च कम्पयन्वसुधामिमाम्	003c
ततो बहुधनं रम्यं गवाश्वधनधान्यवत्	004a
कार्त्तिकेयस्य दयितं रोहीतकमुपाद्रवत्	004c
तत्र युद्धं महद्वृत्तं शूरैर्मत्तमयूरकैः	005a
मरुभूमिं च कार्त्स्न्येन तथैव बहुधान्यकम्	005c
शैरीषकं महेच्छं च वशे चक्रे महाद्युतिः	006a
शिबींस्त्रिगर्तानम्बष्ठान्मालवान्पञ्चकर्पटान्	006c
तथा मध्यमिकायांश्च वाटधानान्द्विजानथ	007a
पुनश्च परिवृत्याथ पुष्करारण्यवासिनः	007c
गणानुत्सवसङ्केतान्व्यजयत्पुरुषर्षभः	008a</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/030/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/030/</guid>
      <description>वैशम्पायन उवाच	001
रक्षणाद्धर्मराजस्य सत्यस्य परिपालनात्	001a
शत्रूणां क्षपणाच्चैव स्वकर्मनिरताः प्रजाः	001c
बलीनां सम्यगादानाद्धर्मतश्चानुशासनात्	002a
निकामवर्षी पर्जन्यः स्फीतो जनपदोऽभवत्	002c
सर्वारम्भाः सुप्रवृत्ता गोरक्षं कर्षणं वणिक्	003a
विशेषात्सर्वमेवैतत्सञ्जज्ञे राजकर्मणः	003c
दस्युभ्यो वञ्चकेभ्यो वा राजन्प्रति परस्परम्	004a
राजवल्लभतश्चैव नाश्रूयन्त मृषा गिरः	004c
अवर्षं चातिवर्षं च व्याधिपावकमूर्छनम्	005a
सर्वमेतत्तदा नासीद्धर्मनित्ये युधिष्ठिरे	005c
प्रियं कर्तुमुपस्थातुं बलिकर्म स्वभावजम्	006a
अभिहर्तुं नृपा जग्मुर्नान्यैः कार्यैः पृथक्पृथक्	006c
धर्म्यैर्धनागमैस्तस्य ववृधे निचयो महान्	007a
कर्तुं यस्य न शक्येत क्षयो वर्षशतैरपि	007c</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/031/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/031/</guid>
      <description>वैशम्पायन उवाच	001
स गत्वा हास्तिनपुरं नकुलः समितिञ्जयः	001a
भीष्ममामन्त्रयामास धृतराष्ट्रं च पाण्डवः	001c
प्रययुः प्रीतमनसो यज्ञं ब्रह्मपुरःसराः	002a
संश्रुत्य धर्मराजस्य यज्ञं यज्ञविदस्तदा	002c
अन्ये च शतशस्तुष्टैर्मनोभिर्मनुजर्षभ	003a
द्रष्टुकामाः सभां चैव धर्मराजं च पाण्डवम्	003c
दिग्भ्यः सर्वे समापेतुः पार्थिवास्तत्र भारत	004a
समुपादाय रत्नानि विविधानि महान्ति च	004c
धृतराष्ट्रश्च भीष्मश्च विदुरश्च महामतिः	005a
दुर्योधनपुरोगाश्च भ्रातरः सर्व एव ते	005c
सत्कृत्यामन्त्रिताः सर्वे आचार्यप्रमुखा नृपाः	006a
गान्धारराजः सुबलः शकुनिश्च महाबलः	006c
अचलो वृषकश्चैव कर्णश्च रथिनां वरः	007a</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/032/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/032/</guid>
      <description>वैशम्पायन उवाच	001
पितामहं गुरुं चैव प्रत्युद्गम्य युधिष्ठिरः	001a
अभिवाद्य ततो राजन्निदं वचनमब्रवीत्	001c
भीष्मं द्रोणं कृपं द्रौणिं दुर्योधनविविंशती	001e
अस्मिन्यज्ञे भवन्तो मामनुगृह्णन्तु सर्वशः	002a
इदं वः स्वमहं चैव यदिहास्ति धनं मम	002c
प्रीणयन्तु भवन्तो मां यथेष्टमनियन्त्रिताः	002e
एवमुक्त्वा स तान्सर्वान्दीक्षितः पाण्डवाग्रजः	003a
युयोज ह यथायोगमधिकारेष्वनन्तरम्	003c
भक्ष्यभोज्याधिकारेषु दुःशासनमयोजयत्	004a
परिग्रहे ब्राह्मणानामश्वत्थामानमुक्तवान्	004c
राज्ञां तु प्रतिपूजार्थं सञ्जयं सन्न्ययोजयत्	005a
कृताकृतपरिज्ञाने भीष्मद्रोणौ महामती	005c
हिरण्यस्य सुवर्णस्य रत्नानां चान्ववेक्षणे	006a
दक्षिणानां च वै दाने कृपं राजा न्ययोजयत्	006c</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/033/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/033/</guid>
      <description>वैशम्पायन उवाच	001
ततोऽभिषेचनीयेऽह्नि ब्राह्मणा राजभिः सह	001a
अन्तर्वेदीं प्रविविशुः सत्कारार्थं महर्षयः	001c
नारदप्रमुखास्तस्यामन्तर्वेद्यां महात्मनः	002a
समासीनाः शुशुभिरे सह राजर्षिभिस्तदा	002c
समेता ब्रह्मभवने देवा देवर्षयो यथा	003a
कर्मान्तरमुपासन्तो जजल्पुरमितौजसः	003c
इदमेवं न चाप्येवमेवमेतन्न चान्यथा	004a
इत्यूचुर्बहवस्तत्र वितण्डानाः परस्परम्	004c
कृशानर्थांस्तथा केचिदकृशांस्तत्र कुर्वते	005a
अकृशांश्च कृशांश्चक्रुर्हेतुभिः शास्त्रनिश्चितैः	005c
तत्र मेधाविनः केचिदर्थमन्यैः प्रपूरितम्	006a
विचिक्षिपुर्यथा श्येना नभोगतमिवामिषम्	006c
केचिद्धर्मार्थसंयुक्ताः कथास्तत्र महाव्रताः	007a
रेमिरे कथयन्तश्च सर्ववेदविदां वराः	007c
सा वेदिर्वेदसम्पन्नैर्देवद्विजमहर्षिभिः	008a
आबभासे समाकीर्णा नक्षत्रैर्द्यौरिवामला	008c</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/034/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/034/</guid>
      <description>शिशुपाल उवाच	001
नायमर्हति वार्ष्णेयस्तिष्ठत्स्विह महात्मसु	001a
महीपतिषु कौरव्य राजवत्पार्थिवार्हणम्	001c
नायं युक्तः समाचारः पाण्डवेषु महात्मसु	002a
यत्कामात्पुण्डरीकाक्षं पाण्डवार्चितवानसि	002c
बाला यूयं न जानीध्वं धर्मः सूक्ष्मो हि पाण्डवाः	003a
अयं तत्राभ्यतिक्रान्त आपगेयोऽल्पदर्शनः	003c
त्वादृशो धर्मयुक्तो हि कुर्वाणः प्रियकाम्यया	004a
भवत्यभ्यधिकं भीष्मो लोकेष्ववमतः सताम्	004c
कथं ह्यराजा दाशार्हो मध्ये सर्वमहीक्षिताम्	005a
अर्हणामर्हति तथा यथा युष्माभिरर्चितः	005c
अथ वा मन्यसे कृष्णं स्थविरं भरतर्षभ	006a
वसुदेवे स्थिते वृद्धे कथमर्हति तत्सुतः	006c
अथ वा वासुदेवोऽपि प्रियकामोऽनुवृत्तवान्	007a</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/035/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/035/</guid>
      <description>वैशम्पायन उवाच	001
ततो युधिष्ठिरो राजा शिशुपालमुपाद्रवत्	001a
उवाच चैनं मधुरं सान्त्वपूर्वमिदं वचः	001c
नेदं युक्तं महीपाल यादृशं वै त्वमुक्तवान्	002a
अधर्मश्च परो राजन्पारुष्यं च निरर्थकम्	002c
न हि धर्मं परं जातु नावबुध्येत पार्थिव	003a
भीष्मः शान्तनवस्त्वेनं मावमंस्था अतोऽन्यथा	003c
पश्य चेमान्महीपालांस्त्वत्तो वृद्धतमान्बहून्	004a
मृष्यन्ते चार्हणां कृष्णे तद्वत्त्वं क्षन्तुमर्हसि	004c
वेद तत्त्वेन कृष्णं हि भीष्मश्चेदिपते भृशम्	005a
न ह्येनं त्वं तथा वेत्थ यथैनं वेद कौरवः	005c
भीष्म उवाच	006
नास्मा अनुनयो देयो नायमर्हति सान्त्वनम्	006a</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/036/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/036/</guid>
      <description>वैशम्पायन उवाच	001
एवमुक्त्वा ततो भीष्मो विरराम महायशाः	001a
व्याजहारोत्तरं तत्र सहदेवोऽर्थवद्वचः	001c
केशवं केशिहन्तारमप्रमेयपराक्रमम्	002a
पूज्यमानं मया यो वः कृष्णं न सहते नृपाः	002c
सर्वेषां बलिनां मूर्ध्नि मयेदं निहितं पदम्	003a
एवमुक्ते मया सम्यगुत्तरं प्रब्रवीतु सः	003c
मतिमन्तस्तु ये केचिदाचार्यं पितरं गुरुम्	004a
अर्च्यमर्चितमर्चार्हमनुजानन्तु ते नृपाः	004c
ततो न व्याजहारैषां कश्चिद्बुद्धिमतां सताम्	005a
मानिनां बलिनां राज्ञां मध्ये सन्दर्शिते पदे	005c
ततोऽपतत्पुष्पवृष्टिः सहदेवस्य मूर्धनि	006a
अदृश्यरूपा वाचश्चाप्यब्रुवन्साधु साध्विति	006c
आविध्यदजिनं कृष्णं भविष्यद्भूतजल्पकः	007a</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/037/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/037/</guid>
      <description>वैशम्पायन उवाच	001
ततः सागरसङ्काशं दृष्ट्वा नृपतिसागरम्	001a
रोषात्प्रचलितं सर्वमिदमाह युधिष्ठिरः	001c
भीष्मं मतिमतां श्रेष्ठं वृद्धं कुरुपितामहम्	002a
बृहस्पतिं बृहत्तेजाः पुरुहूत इवारिहा	002c
असौ रोषात्प्रचलितो महान्नृपतिसागरः	003a
अत्र यत्प्रतिपत्तव्यं तन्मे ब्रूहि पितामह	003c
यज्ञस्य च न विघ्नः स्यात्प्रजानां च शिवं भवेत्	004a
यथा सर्वत्र तत्सर्वं ब्रूहि मेऽद्य पितामह	004c
इत्युक्तवति धर्मज्ञे धर्मराजे युधिष्ठिरे	005a
उवाचेदं वचो भीष्मस्ततः कुरुपितामहः	005c
मा भैस्त्वं कुरुशार्दूल श्वा सिंहं हन्तुमर्हति	006a
शिवः पन्थाः सुनीतोऽत्र मया पूर्वतरं वृतः	006c</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/038/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/038/</guid>
      <description>शिशुपाल उवाच	001
विभीषिकाभिर्बह्वीभिर्भीषयन्सर्वपार्थिवान्	001a
न व्यपत्रपसे कस्माद्वृद्धः सन्कुलपांसनः	001c
युक्तमेतत्तृतीयायां प्रकृतौ वर्तता त्वया	002a
वक्तुं धर्मादपेतार्थं त्वं हि सर्वकुरूत्तमः	002c
नावि नौरिव सम्बद्धा यथान्धो वान्धमन्वियात्	003a
तथाभूता हि कौरव्या भीष्म येषां त्वमग्रणीः	003c
पूतनाघातपूर्वाणि कर्माण्यस्य विशेषतः	004a
त्वया कीर्तयतास्माकं भूयः प्रच्यावितं मनः	004c
अवलिप्तस्य मूर्खस्य केशवं स्तोतुमिच्छतः	005a
कथं भीष्म न ते जिह्वा शतधेयं विदीर्यते	005c
यत्र कुत्सा प्रयोक्तव्या भीष्म बालतरैर्नरैः	006a
तमिमं ज्ञानवृद्धः सन्गोपं संस्तोतुमिच्छसि	006c
यद्यनेन हता बाल्ये शकुनिश्चित्रमत्र किम्	007a</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/039/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/039/</guid>
      <description>शिशुपाल उवाच	001
स मे बहुमतो राजा जरासन्धो महाबलः	001a
योऽनेन युद्धं नेयेष दासोऽयमिति संयुगे	001c
केशवेन कृतं यत्तु जरासन्धवधे तदा	002a
भीमसेनार्जुनाभ्यां च कस्तत्साध्विति मन्यते	002c
अद्वारेण प्रविष्टेन छद्मना ब्रह्मवादिना	003a
दृष्टः प्रभावः कृष्णेन जरासन्धस्य धीमतः	003c
येन धर्मात्मनात्मानं ब्रह्मण्यमभिजानता	004a
नैषितं पाद्यमस्मै तद्दातुमग्रे दुरात्मने	004c
भुज्यतामिति तेनोक्ताः कृष्णभीमधनञ्जयाः	005a
जरासन्धेन कौरव्य कृष्णेन विकृतं कृतम्	005c
यद्ययं जगतः कर्ता यथैनं मूर्ख मन्यसे	006a
कस्मान्न ब्राह्मणं सम्यगात्मानमवगच्छति	006c
इदं त्वाश्चर्यभूतं मे यदिमे पाण्डवास्त्वया	007a</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/040/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/040/</guid>
      <description>भीष्म उवाच	001
चेदिराजकुले जातस्त्र्यक्ष एष चतुर्भुजः	001a
रासभारावसदृशं रुराव च ननाद च	001c
तेनास्य मातापितरौ त्रेसतुस्तौ सबान्धवौ	002a
वैकृतं तच्च तौ दृष्ट्वा त्यागाय कुरुतां मतिम्	002c
ततः सभार्यं नृपतिं सामात्यं सपुरोहितम्	003a
चिन्तासम्मूढहृदयं वागुवाचाशरीरिणी	003c
एष ते नृपते पुत्रः श्रीमाञ्जातो महाबलः	004a
तस्मादस्मान्न भेतव्यमव्यग्रः पाहि वै शिशुम्	004c
न चैवैतस्य मृत्युस्त्वं न कालः प्रत्युपस्थितः	005a
मृत्युर्हन्तास्य शस्त्रेण स चोत्पन्नो नराधिप	005c
संश्रुत्योदाहृतं वाक्यं भूतमन्तर्हितं ततः	006a
पुत्रस्नेहाभिसन्तप्ता जननी वाक्यमब्रवीत्	006c</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/041/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/041/</guid>
      <description>भीष्म उवाच	001
नैषा चेदिपतेर्बुद्धिर्यया त्वाह्वयतेऽच्युतम्	001a
नूनमेष जगद्भर्तुः कृष्णस्यैव विनिश्चयः	001c
को हि मां भीमसेनाद्य क्षितावर्हति पार्थिवः	002a
क्षेप्तुं दैवपरीतात्मा यथैष कुलपांसनः	002c
एष ह्यस्य महाबाहो तेजोंशश्च हरेर्ध्रुवम्	003a
तमेव पुनरादातुमिच्छत्पृथुयशा हरिः	003c
येनैष कुरुशार्दूल शार्दूल इव चेदिराट्	004a
गर्जत्यतीव दुर्बुद्धिः सर्वानस्मानचिन्तयन्	004c
वैशम्पायन उवाच	005
ततो न ममृषे चैद्यस्तद्भीष्मवचनं तदा	005a
उवाच चैनं सङ्क्रुद्धः पुनर्भीष्ममथोत्तरम्	005c
शिशुपाल उवाच	006
द्विषतां नोऽस्तु भीष्मैष प्रभावः केशवस्य यः	006a
यस्य संस्तववक्ता त्वं बन्दिवत्सततोत्थितः	006c</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/042/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/042/</guid>
      <description>वैशम्पायन उवाच	001
ततः श्रुत्वैव भीष्मस्य चेदिराडुरुविक्रमः	001a
युयुत्सुर्वासुदेवेन वासुदेवमुवाच ह	001c
आह्वये त्वां रणं गच्छ मया सार्धं जनार्दन	002a
यावदद्य निहन्मि त्वां सहितं सर्वपाण्डवैः	002c
सह त्वया हि मे वध्याः पाण्डवाः कृष्ण सर्वथा	003a
नृपतीन्समतिक्रम्य यैरराजा त्वमर्चितः	003c
ये त्वां दासमराजानं बाल्यादर्चन्ति दुर्मतिम्	004a
अनर्हमर्हवत्कृष्ण वध्यास्त इति मे मतिः	004c
इत्युक्त्वा राजशार्दूलस्तस्थौ गर्जन्नमर्षणः	004e
एवमुक्ते ततः कृष्णो मृदुपूर्वमिदं वचः	005a
उवाच पार्थिवान्सर्वांस्तत्समक्षं च पाण्डवान्	005c
एष नः शत्रुरत्यन्तं पार्थिवाः सात्वतीसुतः	006a</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/043/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/043/</guid>
      <description>वैशम्पायन उवाच	001
वसन्दुर्योधनस्तस्यां सभायां भरतर्षभ	001a
शनैर्ददर्श तां सर्वां सभां शकुनिना सह	001c
तस्यां दिव्यानभिप्रायान्ददर्श कुरुनन्दनः	002a
न दृष्टपूर्वा ये तेन नगरे नागसाह्वये	002c
स कदाचित्सभामध्ये धार्तराष्ट्रो महीपतिः	003a
स्फाटिकं तलमासाद्य जलमित्यभिशङ्कया	003c
स्ववस्त्रोत्कर्षणं राजा कृतवान्बुद्धिमोहितः	004a
दुर्मना विमुखश्चैव परिचक्राम तां सभाम्	004c
ततः स्फाटिकतोयां वै स्फाटिकाम्बुजशोभिताम्	005a
वापीं मत्वा स्थलमिति सवासाः प्रापतज्जले	005c
जले निपतितं दृष्ट्वा किङ्करा जहसुर्भृशम्	006a
वासांसि च शुभान्यस्मै प्रददू राजशासनात्	006c
तथागतं तु तं दृष्ट्वा भीमसेनो महाबलः	007a</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/044/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/044/</guid>
      <description>शकुनिरुवाच	001
दुर्योधन न तेऽमर्षः कार्यः प्रति युधिष्ठिरम्	001a
भागधेयानि हि स्वानि पाण्डवा भुञ्जते सदा	001c
अनेकैरभ्युपायैश्च त्वयारब्धाः पुरासकृत्	002a
विमुक्ताश्च नरव्याघ्रा भागधेयपुरस्कृताः	002c
तैर्लब्धा द्रौपदी भार्या द्रुपदश्च सुतैः सह	003a
सहायः पृथिवीलाभे वासुदेवश्च वीर्यवान्	003c
लब्धश्च नाभिभूतोऽर्थः पित्र्योंऽशः पृथिवीपते	004a
विवृद्धस्तेजसा तेषां तत्र का परिदेवना	004c
धनञ्जयेन गाण्डीवमक्षय्यौ च महेषुधी	005a
लब्धान्यस्त्राणि दिव्यानि तर्पयित्वा हुताशनम्	005c
तेन कार्मुकमुख्येन बाहुवीर्येण चात्मनः	006a
कृता वशे महीपालास्तत्र का परिदेवना	006c
अग्निदाहान्मयं चापि मोक्षयित्वा स दानवम्	007a</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/045/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/045/</guid>
      <description>वैशम्पायन उवाच	001
अनुभूय तु राज्ञस्तं राजसूयं महाक्रतुम्	001a
युधिष्ठिरस्य नृपतेर्गान्धारीपुत्रसंयुतः	001c
प्रियकृन्मतमाज्ञाय पूर्वं दुर्योधनस्य तत्	002a
प्रज्ञाचक्षुषमासीनं शकुनिः सौबलस्तदा	002c
दुर्योधनवचः श्रुत्वा धृतराष्ट्रं जनाधिपम्	003a
उपगम्य महाप्राज्ञं शकुनिर्वाक्यमब्रवीत्	003c
दुर्योधनो महाराज विवर्णो हरिणः कृशः	004a
दीनश्चिन्तापरश्चैव तद्विद्धि भरतर्षभ	004c
न वै परीक्षसे सम्यगसह्यं शत्रुसम्भवम्	005a
ज्येष्ठपुत्रस्य शोकं त्वं किमर्थं नावबुध्यसे	005c
धृतराष्ट्र उवाच	006
दुर्योधन कुतोमूलं भृशमार्तोऽसि पुत्रक	006a
श्रोतव्यश्चेन्मया सोऽर्थो ब्रूहि मे कुरुनन्दन	006c
अयं त्वां शकुनिः प्राह विवर्णं हरिणं कृशम्	007a</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/046/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/046/</guid>
      <description>जनमेजय उवाच	001
कथं समभवद्द्यूतं भ्रातॄणां तन्महात्ययम्	001a
यत्र तद्व्यसनं प्राप्तं पाण्डवैर्मे पितामहैः	001c
के च तत्र सभास्तारा राजानो ब्रह्मवित्तम	002a
के चैनमन्वमोदन्त के चैनं प्रत्यषेधयन्	002c
विस्तरेणैतदिच्छामि कथ्यमानं त्वया द्विज	003a
मूलं ह्येतद्विनाशस्य पृथिव्या द्विजसत्तम	003c
सूत उवाच	004
एवमुक्तस्तदा राज्ञा व्यासशिष्यः प्रतापवान्	004a
आचचक्षे यथावृत्तं तत्सर्वं सर्ववेदवित्	004c
वैशम्पायन उवाच	005
शृणु मे विस्तरेणेमां कथां भरतसत्तम	005a
भूय एव महाराज यदि ते श्रवणे मतिः	005c
विदुरस्य मतं ज्ञात्वा धृतराष्ट्रोऽम्बिकासुतः	006a</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/047/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/047/</guid>
      <description>दुर्योधन उवाच	001
यन्मया पाण्डवानां तु दृष्टं तच्छृणु भारत	001a
आहृतं भूमिपालैर्हि वसु मुख्यं ततस्ततः	001c
न विन्दे दृढमात्मानं दृष्ट्वाहं तदरेर्धनम्	002a
फलतो भूमितो वापि प्रतिपद्यस्व भारत	002c
ऐडांश्चैलान्वार्षदंशाञ्जातरूपपरिष्कृतान्	003a
प्रावाराजिनमुख्यांश्च काम्बोजः प्रददौ वसु	003c
अश्वांस्तित्तिरिकल्माषांस्त्रिशतं शुकनासिकान्	004a
उष्ट्रवामीस्त्रिशतं च पुष्टाः पीलुशमीङ्गुदैः	004c
गोवासना ब्राह्मणाश्च दासमीयाश्च सर्वशः	005a
प्रीत्यर्थं ते महाभागा धर्मराज्ञो महात्मनः	005c
त्रिखर्वं बलिमादाय द्वारि तिष्ठन्ति वारिताः	005e
कमण्डलूनुपादाय जातरूपमयाञ्शुभान्	006a
एवं बलिं प्रदायाथ प्रवेशं लेभिरे ततः	006c</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/048/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/048/</guid>
      <description>दुर्योधन उवाच	001
दायं तु तस्मै विविधं शृणु मे गदतोऽनघ	001a
यज्ञार्थं राजभिर्दत्तं महान्तं धनसञ्चयम्	001c
मेरुमन्दरयोर्मध्ये शैलोदामभितो नदीम्	002a
ये ते कीचकवेणूनां छायां रम्यामुपासते	002c
खशा एकाशनाज्योहाः प्रदरा दीर्घवेणवः	003a
पशुपाश्च कुणिन्दाश्च तङ्गणाः परतङ्गणाः	003c
ते वै पिपीलिकं नाम वरदत्तं पिपीलिकैः	004a
जातरूपं द्रोणमेयमहार्षुः पुञ्जशो नृपाः	004c
कृष्णाँल्ललामांश्चमराञ्शुक्लांश्चान्याञ्शशिप्रभान्	005a
हिमवत्पुष्पजं चैव स्वादु क्षौद्रं तथा बहु	005c
उत्तरेभ्यः कुरुभ्यश्चाप्यपोढं माल्यमम्बुभिः	006a
उत्तरादपि कैलासादोषधीः सुमहाबलाः	006c
पार्वतीया बलिं चान्यमाहृत्य प्रणताः स्थिताः	007a</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/049/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/049/</guid>
      <description>दुर्योधन उवाच	001
आर्यास्तु ये वै राजानः सत्यसन्धा महाव्रताः	001a
पर्याप्तविद्या वक्तारो वेदान्तावभृथाप्लुताः	001c
धृतिमन्तो ह्रीनिषेधा धर्मात्मानो यशस्विनः	002a
मूर्धाभिषिक्तास्ते चैनं राजानः पर्युपासते	002c
दक्षिणार्थं समानीता राजभिः कांस्यदोहनाः	003a
आरण्या बहुसाहस्रा अपश्यं तत्र तत्र गाः	003c
आजह्रुस्तत्र सत्कृत्य स्वयमुद्यम्य भारत	004a
अभिषेकार्थमव्यग्रा भाण्डमुच्चावचं नृपाः	004c
बाह्लीको रथमाहार्षीज्जाम्बूनदपरिष्कृतम्	005a
सुदक्षिणस्तं युयुजे श्वेतैः काम्बोजजैर्हयैः	005c
सुनीथोऽप्रतिमं तस्य अनुकर्षं महायशाः	006a
ध्वजं चेदिपतिः क्षिप्रमहार्षीत्स्वयमुद्यतम्	006c
दाक्षिणात्यः सन्नहनं स्रगुष्णीषे च मागधः	007a
वसुदानो महेष्वासो गजेन्द्रं षष्टिहायनम्	007c</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/050/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/050/</guid>
      <description>धृतराष्ट्र उवाच	001
त्वं वै ज्येष्ठो ज्यैष्ठिनेयः पुत्र मा पाण्डवान्द्विषः	001a
द्वेष्टा ह्यसुखमादत्ते यथैव निधनं तथा	001c
अव्युत्पन्नं समानार्थं तुल्यमित्रं युधिष्ठिरम्	002a
अद्विषन्तं कथं द्विष्यात्त्वादृशो भरतर्षभ	002c
तुल्याभिजनवीर्यश्च कथं भ्रातुः श्रियं नृप	003a
पुत्र कामयसे मोहान्मैवं भूः शाम्य साध्विह	003c
अथ यज्ञविभूतिं तां काङ्क्षसे भरतर्षभ	004a
ऋत्विजस्तव तन्वन्तु सप्ततन्तुं महाध्वरम्	004c
आहरिष्यन्ति राजानस्तवापि विपुलं धनम्	005a
प्रीत्या च बहुमानाच्च रत्नान्याभरणानि च	005c
अनर्थाचरितं तात परस्वस्पृहणं भृशम्	006a
स्वसन्तुष्टः स्वधर्मस्थो यः स वै सुखमेधते	006c</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/051/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/051/</guid>
      <description>शकुनिरुवाच	001
यां त्वमेतां श्रियं दृष्ट्वा पाण्डुपुत्रे युधिष्ठिरे	001a
तप्यसे तां हरिष्यामि द्यूतेनाहूयतां परः	001c
अगत्वा संशयमहमयुद्ध्वा च चमूमुखे	002a
अक्षान्क्षिपन्नक्षतः सन्विद्वानविदुषो जये	002c
ग्लहान्धनूंषि मे विद्धि शरानक्षांश्च भारत	003a
अक्षाणां हृदयं मे ज्यां रथं विद्धि ममास्तरम्	003c
दुर्योधन उवाच	004
अयमुत्सहते राजञ्श्रियमाहर्तुमक्षवित्	004a
द्यूतेन पाण्डुपुत्रेभ्यस्तत्तुभ्यं तात रोचताम्	004c
धृतराष्ट्र उवाच	005
स्थितोऽस्मि शासने भ्रातुर्विदुरस्य महात्मनः	005a
तेन सङ्गम्य वेत्स्यामि कार्यस्यास्य विनिश्चयम्	005c
दुर्योधन उवाच	006
विहनिष्यति ते बुद्धिं विदुरो मुक्तसंशयः	006a</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/052/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/052/</guid>
      <description>वैशम्पायन उवाच	001
ततः प्रायाद्विदुरोऽश्वैरुदारैर्महाजवैर्बलिभिः साधुदान्तैः	001a
बलान्नियुक्तो धृतराष्ट्रेण राज्ञा मनीषिणां पाण्डवानां सकाशम्	001c
सोऽभिपत्य तदध्वानमासाद्य नृपतेः पुरम्	002a
प्रविवेश महाबुद्धिः पूज्यमानो द्विजातिभिः	002c
स राजगृहमासाद्य कुबेरभवनोपमम्	003a
अभ्यगच्छत धर्मात्मा धर्मपुत्रं युधिष्ठिरम्	003c
तं वै राजा सत्यधृतिर्महात्मा अजातशत्रुर्विदुरं यथावत्	004a
पूजापूर्वं प्रतिगृह्याजमीढस्ततोऽपृच्छद्धृतराष्ट्रं सपुत्रम्	004c
युधिष्ठिर उवाच	005
विज्ञायते ते मनसो न प्रहर्षः कच्चित्क्षत्तः कुशलेनागतोऽसि	005a
कच्चित्पुत्राः स्थविरस्यानुलोमा वशानुगाश्चापि विशोऽपि कच्चित्	005c
विदुर उवाच	006
राजा महात्मा कुशली सपुत्र आस्ते वृतो ज्ञातिभिरिन्द्रकल्पैः	006a</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/053/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/053/</guid>
      <description>शकुनिरुवाच	001
उपस्तीर्णा सभा राजन्रन्तुं चैते कृतक्षणाः	001a
अक्षानुप्त्वा देवनस्य समयोऽस्तु युधिष्ठिर	001c
युधिष्ठिर उवाच	002
निकृतिर्देवनं पापं न क्षात्रोऽत्र पराक्रमः	002a
न च नीतिर्ध्रुवा राजन्किं त्वं द्यूतं प्रशंससि	002c
न हि मानं प्रशंसन्ति निकृतौ कितवस्य ह	003a
शकुने मैव नो जैषीरमार्गेण नृशंसवत्	003c
शकुनिरुवाच	004
योऽन्वेति सङ्ख्यां निकृतौ विधिज्ञश्चेष्टास्वखिन्नः कितवोऽक्षजासु	004a
महामतिर्यश्च जानाति द्यूतं स वै सर्वं सहते प्रक्रियासु	004c
अक्षग्लहः सोऽभिभवेत्परं नस्तेनैव कालो भवतीदमात्थ	005a
दीव्यामहे पार्थिव मा विशङ्कां कुरुष्व पाणं च चिरं च मा कृथाः	005c</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/054/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/054/</guid>
      <description>युधिष्ठिर उवाच	001
मत्तः कैतवकेनैव यज्जितोऽस्मि दुरोदरम्	001a
शकुने हन्त दीव्यामो ग्लहमानाः सहस्रशः	001c
इमे निष्कसहस्रस्य कुण्डिनो भरिताः शतम्	002a
कोशो हिरण्यमक्षय्यं जातरूपमनेकशः	002c
एतद्राजन्धनं मह्यं तेन दीव्याम्यहं त्वया	002e
वैशम्पायन उवाच	003
इत्युक्तः शकुनिः प्राह जितमित्येव तं नृपम्	003a
युधिष्ठिर उवाच	004
अयं सहस्रसमितो वैयाघ्रः सुप्रवर्तितः	004a
सुचक्रोपस्करः श्रीमान्किङ्किणीजालमण्डितः	004c
संह्रादनो राजरथो य इहास्मानुपावहत्	005a
जैत्रो रथवरः पुण्यो मेघसागरनिःस्वनः	005c
अष्टौ यं कुररच्छायाः सदश्वा राष्ट्रसम्मताः	006a
वहन्ति नैषामुच्येत पदा भूमिमुपस्पृशन्	006c</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/055/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/055/</guid>
      <description>विदुर उवाच	001
महाराज विजानीहि यत्त्वां वक्ष्यामि तच्छृणु	001a
मुमूर्षोरौषधमिव न रोचेतापि ते श्रुतम्	001c
यद्वै पुरा जातमात्रो रुराव गोमायुवद्विस्वरं पापचेताः	002a
दुर्योधनो भारतानां कुलघ्नः सोऽयं युक्तो भविता कालहेतुः	002c
गृहे वसन्तं गोमायुं त्वं वै मत्वा न बुध्यसे	003a
दुर्योधनस्य रूपेण शृणु काव्यां गिरं मम	003c
मधु वै माध्विको लब्ध्वा प्रपातं नावबुध्यते	004a
आरुह्य तं मज्जति वा पतनं वाधिगच्छति	004c
सोऽयं मत्तोऽक्षदेवेन मधुवन्न परीक्षते	005a
प्रपातं बुध्यते नैव वैरं कृत्वा महारथैः	005c</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/056/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/056/</guid>
      <description>विदुर उवाच	001
द्यूतं मूलं कलहस्यानुपाति मिथोभेदाय महते वा रणाय	001a
यदास्थितोऽयं धृतराष्ट्रस्य पुत्रो दुर्योधनः सृजते वैरमुग्रम्	001c
प्रातिपीयाः शान्तनवा भैमसेनाः सबाह्लिकाः	002a
दुर्योधनापराधेन कृच्छ्रं प्राप्स्यन्ति सर्वशः	002c
दुर्योधनो मदेनैव क्षेमं राष्ट्रादपोहति	003a
विषाणं गौरिव मदात्स्वयमारुजते बलात्	003c
यश्चित्तमन्वेति परस्य राजन्वीरः कविः स्वामतिपत्य दृष्टिम्	004a
नावं समुद्र इव बालनेत्रामारुह्य घोरे व्यसने निमज्जेत्	004c
दुर्योधनो ग्लहते पाण्डवेन प्रियायसे त्वं जयतीति तच्च	005a
अतिनर्माज्जायते सम्प्रहारो यतो विनाशः समुपैति पुंसाम्	005c
आकर्षस्तेऽवाक्फलः कुप्रणीतो हृदि प्रौढो मन्त्रपदः समाधिः	006a</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/057/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/057/</guid>
      <description>दुर्योधन उवाच	001
परेषामेव यशसा श्लाघसे त्वं सदा छन्नः कुत्सयन्धार्तराष्ट्रान्	001a
जानीमस्त्वां विदुर यत्प्रियस्त्वं बालानिवास्मानवमन्यसे त्वम्	001c
सुविज्ञेयः पुरुषोऽन्यत्रकामो निन्दाप्रशंसे हि तथा युनक्ति	002a
जिह्वा मनस्ते हृदयं निर्व्यनक्ति ज्यायो निराह मनसः प्रातिकूल्यम्	002c
उत्सङ्गेन व्याल इवाहृतोऽसि मार्जारवत्पोषकं चोपहंसि	003a
भर्तृघ्नत्वान्न हि पापीय आहुस्तस्मात्क्षत्तः किं न बिभेषि पापात्	003c
जित्वा शत्रून्फलमाप्तं महन्नो मास्मान्क्षत्तः परुषाणीह वोचः	004a
द्विषद्भिस्त्वं सम्प्रयोगाभिनन्दी मुहुर्द्वेषं यासि नः सम्प्रमोहात्	004c
अमित्रतां याति नरोऽक्षमं ब्रुवन्निगूहते गुह्यममित्रसंस्तवे	005a
तदाश्रितापत्रपा किं न बाधते यदिच्छसि त्वं तदिहाद्य भाषसे	005c</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/058/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/058/</guid>
      <description>शकुनिरुवाच	001
बहु वित्तं पराजैषीः पाण्डवानां युधिष्ठिर	001a
आचक्ष्व वित्तं कौन्तेय यदि तेऽस्त्यपराजितम्	001c
युधिष्ठिर उवाच	002
मम वित्तमसङ्ख्येयं यदहं वेद सौबल	002a
अथ त्वं शकुने कस्माद्वित्तं समनुपृच्छसि	002c
अयुतं प्रयुतं चैव खर्वं पद्मं तथार्बुदम्	003a
शङ्खं चैव निखर्वं च समुद्रं चात्र पण्यताम्	003c
एतन्मम धनं राजंस्तेन दीव्याम्यहं त्वया	003e
वैशम्पायन उवाच	004
एतच्छ्रुत्वा व्यवसितो निकृतिं समुपाश्रितः	004a
जितमित्येव शकुनिर्युधिष्ठिरमभाषत	004c
युधिष्ठिर उवाच	005
गवाश्वं बहुधेनूकमसङ्ख्येयमजाविकम्	005a
यत्किञ्चिदनुवर्णानां प्राक्सिन्धोरपि सौबल	005c</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/059/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/059/</guid>
      <description>दुर्योधन उवाच	001
एहि क्षत्तर्द्रौपदीमानयस्व प्रियां भार्यां सम्मतां पाण्डवानाम्	001a
सम्मार्जतां वेश्म परैतु शीघ्रमानन्दो नः सह दासीभिरस्तु	001c
विदुर उवाच	002
दुर्विभाव्यं भवति त्वादृशेन न मन्द सम्बुध्यसि पाशबद्धः	002a
प्रपाते त्वं लम्बमानो न वेत्सि व्याघ्रान्मृगः कोपयसेऽतिबाल्यात्	002c
आशीविषाः शिरसि ते पूर्णकोशा महाविषाः	003a
मा कोपिष्ठाः सुमन्दात्मन्मा गमस्त्वं यमक्षयम्	003c
न हि दासीत्वमापन्ना कृष्णा भवति भारत	004a
अनीशेन हि राज्ञैषा पणे न्यस्तेति मे मतिः	004c
अयं धत्ते वेणुरिवात्मघाती फलं राजा धृतराष्ट्रस्य पुत्रः	005a</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/060/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/060/</guid>
      <description>वैशम्पायन उवाच	001
धिगस्तु क्षत्तारमिति ब्रुवाणो दर्पेण मत्तो धृतराष्ट्रस्य पुत्रः	001a
अवैक्षत प्रातिकामीं सभायामुवाच चैनं परमार्यमध्ये	001c
त्वं प्रातिकामिन्द्रौपदीमानयस्व न ते भयं विद्यते पाण्डवेभ्यः	002a
क्षत्ता ह्ययं विवदत्येव भीरुर्न चास्माकं वृद्धिकामः सदैव	002c
एवमुक्तः प्रातिकामी स सूतः प्रायाच्छीघ्रं राजवचो निशम्य	003a
प्रविश्य च श्वेव स सिंहगोष्ठं समासदन्महिषीं पाण्डवानाम्	003c
प्रातिकाम्युवाच	004
युधिष्ठिरे द्यूतमदेन मत्ते दुर्योधनो द्रौपदि त्वामजैषीत्	004a
सा प्रपद्य त्वं धृतराष्ट्रस्य वेश्म नयामि त्वां कर्मणे याज्ञसेनि	004c
द्रौपद्युवाच	005</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/061/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/061/</guid>
      <description>भीम उवाच	001
भवन्ति देशे बन्धक्यः कितवानां युधिष्ठिर	001a
न ताभिरुत दीव्यन्ति दया चैवास्ति तास्वपि	001c
काश्यो यद्बलिमाहार्षीद्द्रव्यं यच्चान्यदुत्तमम्	002a
तथान्ये पृथिवीपाला यानि रत्नान्युपाहरन्	002c
वाहनानि धनं चैव कवचान्यायुधानि च	003a
राज्यमात्मा वयं चैव कैतवेन हृतं परैः	003c
न च मे तत्र कोपोऽभूत्सर्वस्येशो हि नो भवान्	004a
इदं त्वतिकृतं मन्ये द्रौपदी यत्र पण्यते	004c
एषा ह्यनर्हती बाला पाण्डवान्प्राप्य कौरवैः	005a
त्वत्कृते क्लिश्यते क्षुद्रैर्नृशंसैर्निकृतिप्रियैः	005c
अस्याः कृते मन्युरयं त्वयि राजन्निपात्यते	006a</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/062/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/062/</guid>
      <description>द्रौपद्युवाच	001
पुरस्तात्करणीयं मे न कृतं कार्यमुत्तरम्	001a
विह्वलास्मि कृतानेन कर्षता बलिना बलात्	001c
अभिवादं करोम्येषां गुरूणां कुरुसंसदि	002a
न मे स्यादपराधोऽयं यदिदं न कृतं मया	002c
वैशम्पायन उवाच	003
सा तेन च समुद्धूता दुःखेन च तपस्विनी	003a
पतिता विललापेदं सभायामतथोचिता	003c
द्रौपद्युवाच	004
स्वयंवरे यास्मि नृपैर्दृष्टा रङ्गे समागतैः	004a
न दृष्टपूर्वा चान्यत्र साहमद्य सभां गता	004c
यां न वायुर्न चादित्यो दृष्टवन्तौ पुरा गृहे	005a
साहमद्य सभामध्ये दृश्यामि कुरुसंसदि	005c</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/063/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/063/</guid>
      <description>कर्ण उवाच	001
त्रयः किलेमे अधना भवन्ति दासः शिष्यश्चास्वतन्त्रा च नारी	001a
दासस्य पत्नी त्वं धनमस्य भद्रे हीनेश्वरा दासधनं च दासी	001c
प्रविश्य सा नः परिचारैर्भजस्व तत्ते कार्यं शिष्टमावेश्य वेश्म	002a
ईशाः स्म सर्वे तव राजपुत्रि भवन्ति ते धार्तराष्ट्रा न पार्थाः	002c
अन्यं वृणीष्व पतिमाशु भामिनि यस्माद्दास्यं न लभसे देवनेन	003a
अनवद्या वै पतिषु कामवृत्तिर्नित्यं दास्ये विदितं वै तवास्तु	003c
पराजितो नकुलो भीमसेनो युधिष्ठिरः सहदेवोऽर्जुनश्च	004a
दासीभूता प्रविश याज्ञसेनि पराजितास्ते पतयो न सन्ति	004c</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/064/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/064/</guid>
      <description>कर्ण उवाच	001
या नः श्रुता मनुष्येषु स्त्रियो रूपेण सम्मताः	001a
तासामेतादृशं कर्म न कस्याञ्चन शुश्रुमः	001c
क्रोधाविष्टेषु पार्थेषु धार्तराष्ट्रेषु चाप्यति	002a
द्रौपदी पाण्डुपुत्राणां कृष्णा शान्तिरिहाभवत्	002c
अप्लवेऽम्भसि मग्नानामप्रतिष्ठे निमज्जताम्	003a
पाञ्चाली पाण्डुपुत्राणां नौरेषा पारगाभवत्	003c
वैशम्पायन उवाच	004
तद्वै श्रुत्वा भीमसेनः कुरुमध्येऽत्यमर्षणः	004a
स्त्री गतिः पाण्डुपुत्राणामित्युवाच सुदुर्मनाः	004c
त्रीणि ज्योतींषि पुरुष इति वै देवलोऽब्रवीत्	005a
अपत्यं कर्म विद्या च यतः सृष्टाः प्रजास्ततः	005c
अमेध्ये वै गतप्राणे शून्ये ज्ञातिभिरुज्झिते	006a</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/065/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/065/</guid>
      <description>युधिष्ठिर उवाच	001
राजन्किं करवामस्ते प्रशाध्यस्मांस्त्वमीश्वरः	001a
नित्यं हि स्थातुमिच्छामस्तव भारत शासने	001c
धृतराष्ट्र उवाच	002
अजातशत्रो भद्रं ते अरिष्टं स्वस्ति गच्छत	002a
अनुज्ञाताः सहधनाः स्वराज्यमनुशासत	002c
इदं त्वेवावबोद्धव्यं वृद्धस्य मम शासनम्	003a
धिया निगदितं कृत्स्नं पथ्यं निःश्रेयसं परम्	003c
वेत्थ त्वं तात धर्माणां गतिं सूक्ष्मां युधिष्ठिर	004a
विनीतोऽसि महाप्राज्ञ वृद्धानां पर्युपासिता	004c
यतो बुद्धिस्ततः शान्तिः प्रशमं गच्छ भारत	005a
नादारौ क्रमते शस्त्रं दारौ शस्त्रं निपात्यते	005c
न वैराण्यभिजानन्ति गुणान्पश्यन्ति नागुणान्	006a</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/066/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/066/</guid>
      <description>जनमेजय उवाच	001
अनुज्ञातांस्तान्विदित्वा सरत्नधनसञ्चयान्	001a
पाण्डवान्धार्तराष्ट्राणां कथमासीन्मनस्तदा	001c
वैशम्पायन उवाच	002
अनुज्ञातांस्तान्विदित्वा धृतराष्ट्रेण धीमता	002a
राजन्दुःशासनः क्षिप्रं जगाम भ्रातरं प्रति	002c
दुर्योधनं समासाद्य सामात्यं भरतर्षभ	003a
दुःखार्तो भरतश्रेष्ठ इदं वचनमब्रवीत्	003c
दुःखेनैतत्समानीतं स्थविरो नाशयत्यसौ	004a
शत्रुसाद्गमयद्द्रव्यं तद्बुध्यध्वं महारथाः	004c
अथ दुर्योधनः कर्णः शकुनिश्चापि सौबलः	005a
मिथः सङ्गम्य सहिताः पाण्डवान्प्रति मानिनः	005c
वैचित्रवीर्यं राजानं धृतराष्ट्रं मनीषिणम्	006a
अभिगम्य त्वरायुक्ताः श्लक्ष्णं वचनमब्रुवन्	006c
दुर्योधन उवाच	007
न त्वयेदं श्रुतं राजन्यज्जगाद बृहस्पतिः	007a</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/067/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/067/</guid>
      <description>वैशम्पायन उवाच	001
ततो व्यध्वगतं पार्थं प्रातिकामी युधिष्ठिरम्	001a
उवाच वचनाद्राज्ञो धृतराष्ट्रस्य धीमतः	001c
उपस्तीर्णा सभा राजन्नक्षानुप्त्वा युधिष्ठिर	002a
एहि पाण्डव दीव्येति पिता त्वामाह भारत	002c
युधिष्ठिर उवाच	003
धातुर्नियोगाद्भूतानि प्राप्नुवन्ति शुभाशुभम्	003a
न निवृत्तिस्तयोरस्ति देवितव्यं पुनर्यदि	003c
अक्षद्यूते समाह्वानं नियोगात्स्थविरस्य च	004a
जानन्नपि क्षयकरं नातिक्रमितुमुत्सहे	004c
वैशम्पायन उवाच	005
इति ब्रुवन्निववृते भ्रातृभिः सह पाण्डवः	005a
जानंश्च शकुनेर्मायां पार्थो द्यूतमियात्पुनः	005c
विविशुस्ते सभां तां तु पुनरेव महारथाः	006a
व्यथयन्ति स्म चेतांसि सुहृदां भरतर्षभाः	006c</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/068/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/068/</guid>
      <description>वैशम्पायन उवाच	001
वनवासाय चक्रुस्ते मतिं पार्थाः पराजिताः	001a
अजिनान्युत्तरीयाणि जगृहुश्च यथाक्रमम्	001c
अजिनैः संवृतान्दृष्ट्वा हृतराज्यानरिन्दमान्	002a
प्रस्थितान्वनवासाय ततो दुःशासनोऽब्रवीत्	002c
प्रवृत्तं धार्तराष्ट्रस्य चक्रं राज्ञो महात्मनः	003a
पराभूताः पाण्डुपुत्रा विपत्तिं परमां गताः	003c
अद्य देवाः सम्प्रयाताः समैर्वर्त्मभिरस्थलैः	004a
गुणज्येष्ठास्तथा ज्येष्ठा भूयांसो यद्वयं परैः	004c
नरकं पातिताः पार्था दीर्घकालमनन्तकम्	005a
सुखाच्च हीना राज्याच्च विनष्टाः शाश्वतीः समाः	005c
बलेन मत्ता ये ते स्म धार्तराष्ट्रान्प्रहासिषुः	006a
ते निर्जिता हृतधना वनमेष्यन्ति पाण्डवाः	006c
चित्रान्सन्नाहानवमुञ्चन्तु चैषां वासांसि दिव्यानि च भानुमन्ति	007a</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/069/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/069/</guid>
      <description>युधिष्ठिर उवाच	001
आमन्त्रयामि भरतांस्तथा वृद्धं पितामहम्	001a
राजानं सोमदत्तं च महाराजं च बाह्लिकम्	001c
द्रोणं कृपं नृपांश्चान्यानश्वत्थामानमेव च	002a
विदुरं धृतराष्ट्रं च धार्तराष्ट्रांश्च सर्वशः	002c
युयुत्सुं सञ्जयं चैव तथैवान्यान्सभासदः	003a
सर्वानामन्त्र्य गच्छामि द्रष्टास्मि पुनरेत्य वः	003c
वैशम्पायन उवाच	004
न च किञ्चित्तदोचुस्ते ह्रिया सन्तो युधिष्ठिरम्	004a
मनोभिरेव कल्याणं दध्युस्ते तस्य धीमतः	004c
विदुर उवाच	005
आर्या पृथा राजपुत्री नारण्यं गन्तुमर्हति	005a
सुकुमारी च वृद्धा च नित्यं चैव सुखोचिता	005c</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/070/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/070/</guid>
      <description>वैशम्पायन उवाच	001
तस्मिन्सम्प्रस्थिते कृष्णा पृथां प्राप्य यशस्विनीम्	001a
आपृच्छद्भृशदुःखार्ता याश्चान्यास्तत्र योषितः	001c
यथार्हं वन्दनाश्लेषान्कृत्वा गन्तुमियेष सा	002a
ततो निनादः सुमहान्पाण्डवान्तःपुरेऽभवत्	002c
कुन्ती च भृशसन्तप्ता द्रौपदीं प्रेक्ष्य गच्छतीम्	003a
शोकविह्वलया वाचा कृच्छ्राद्वचनमब्रवीत्	003c
वत्से शोको न ते कार्यः प्राप्येदं व्यसनं महत्	004a
स्त्रीधर्माणामभिज्ञासि शीलाचारवती तथा	004c
न त्वां सन्देष्टुमर्हामि भर्तॄन्प्रति शुचिस्मिते	005a
साध्वीगुणसमाधानैर्भूषितं ते कुलद्वयम्	005c
सभाग्याः कुरवश्चेमे ये न दग्धास्त्वयानघे	006a
अरिष्टं व्रज पन्थानं मदनुध्यानबृंहिता	006c
भाविन्यर्थे हि सत्स्त्रीणां वैक्लव्यं नोपजायते	007a</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/071/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/071/</guid>
      <description>धृतराष्ट्र उवाच	001
कथं गच्छति कौन्तेयो धर्मराजो युधिष्ठिरः	001a
भीमसेनः सव्यसाची माद्रीपुत्रौ च तावुभौ	001c
धौम्यश्चैव कथं क्षत्तर्द्रौपदी वा तपस्विनी	002a
श्रोतुमिच्छाम्यहं सर्वं तेषामङ्गविचेष्टितम्	002c
विदुर उवाच	003
वस्त्रेण संवृत्य मुखं कुन्तीपुत्रो युधिष्ठिरः	003a
बाहू विशालौ कृत्वा तु भीमो गच्छति पाण्डवः	003c
सिकता वपन्सव्यसाची राजानमनुगच्छति	004a
माद्रीपुत्रः सहदेवो मुखमालिप्य गच्छति	004c
पांसूपलिप्तसर्वाङ्गो नकुलश्चित्तविह्वलः	005a
दर्शनीयतमो लोके राजानमनुगच्छति	005c
कृष्णा केशैः प्रतिच्छाद्य मुखमायतलोचना	006a
दर्शनीया प्ररुदती राजानमनुगच्छति	006c
धौम्यो याम्यानि सामानि रौद्राणि च विशां पते	007a</description>
    </item>
    
    <item>
      <title></title>
      <link>https://vishvAsa.github.io/mahAbhAratam/sukthankarAdi-pAThaH/02/072/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/mahAbhAratam/sukthankarAdi-pAThaH/02/072/</guid>
      <description>वैशम्पायन उवाच	001
वनं गतेषु पार्थेषु निर्जितेषु दुरोदरे	001a
धृतराष्ट्रं महाराज तदा चिन्ता समाविशत्	001c
तं चिन्तयानमासीनं धृतराष्ट्रं जनेश्वरम्	002a
निःश्वसन्तमनेकाग्रमिति होवाच सञ्जयः	002c
अवाप्य वसुसम्पूर्णां वसुधां वसुधाधिप	003a
प्रव्राज्य पाण्डवान्राज्याद्राजन्किमनुशोचसि	003c
धृतराष्ट्र उवाच	004
अशोच्यं तु कुतस्तेषां येषां वैरं भविष्यति	004a
पाण्डवैर्युद्धशौण्डैर्हि मित्रवद्भिर्महारथैः	004c
सञ्जय उवाच	005
तवेदं सुकृतं राजन्महद्वैरं भविष्यति	005a
विनाशः सर्वलोकस्य सानुबन्धो भविष्यति	005c
वार्यमाणोऽपि भीष्मेण द्रोणेन विदुरेण च	006a
पाण्डवानां प्रियां भार्यां द्रौपदीं धर्मचारिणीम्	006c</description>
    </item>
    
  </channel>
</rss>
